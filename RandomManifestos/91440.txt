DEMOKRATA SAM:
Zato što mi nije potrebna ni veća ni manja, nego bolja država.
Zato što su za mene podjele prošlost,
a pobjede budućnost.
Zato što ekonomija mora biti ispred politike,
a država ispred pojedinca.
Zato što ljude ne dijelim po nacionalnoj, političkoj, vjerskoj ili bilo kojoj drugoj pripadnosti.
Zato što sam hrabar i ne pristajem na ucjene.
Zato što imam jasan plan i moderan program.
Zato što se zalažem za drugačiju, moderniju i bogatiju Crnu Goru.
Zato što želim da ljudi u Crnu Goru dolaze, a ne odlaze.
Zato što govorim istinu i držim riječ.
Zato što krivce za neuspjeh ne tražim u drugima, nego u sebi.
Zato što nam je potrebna liderska i kadrovska obnova, jer bez novih snaga i nove energije nema uspjeha i nema pobjede.
Zato što ću graditi nove mostove saradnje i rušiti postojeće barikade i barijere.
Zato što ljude neću gledati kao konkurenciju, nego kao novu energiju.
Zato što znam da nema napredovanja bez zasluga, niti funkcije bez rezultata;
Zato što imam rješenja i energiju da ih sprovedem.
Zato što želim da se dogovorimo oko posla koji treba da uradimo.
Zato što smo posvećeni Crnoj Gori i građanima,
a ne sopstvenim foteljama i džepovima.
Zato što ono što kažem, to i uradim.
DEMOKRATE SE ZALAŽU ZA:
Savremeni način političkog djelovanja;
eliminisanje vještački produkovanih podjela i pomirenje Crne Gore;
ravnopravan položaj svih građana Crne Gore;
dosljedno poštovanje univerzalnih ljudskih prava i sloboda;
borbu protiv svih vidova diskriminacije;
vladavinu prava;
jednakost,
ekonomsku i socijalnu sigurnost građana;
socijalnu pravdu, društvenu solidarnost i toleranciju;
očuvanje i zaštitu životne sredine;
rodnu ravnopravnost
i podsticanje aktivnijeg učešća žena u društveno političkim procesima;
unapređenje položaja mladih i veću zastupljenost na mjestima odlučivanja;
snažnu političku i pravnu borbu protiv korupcije i kriminala na svim nivoima;
ubrzani i održivi privredni i ekonomski razvoj Crne Gore;
ravnomjeran regionalni razvoj, smanjenje depopulacije i migracije stanovništva iz nerazvijenih sredina u gradove;
S zaštitu prava manjina u skladu sa međunarodnim i evropskim standardima;
poštovanje različitosti u pogledu političkog uvjerenja, nacionalne i vjerske pripadnosti i pola građana;
međunarodnu saradnju i podsticanje bliske saradnje sa zemljama u regionu, Evropi i svijetu;
unapređenje zdravstvene i socijalne zaštite svih građana;
veće ulaganje u obrazovanje;
s čiste račune i kazne za zloupotrebe;
obezbjeđenje poštovanja prava na besplatno osnovno obrazovanje;
obezbjeđenje poštovanja prava na rad i po osnovu rada,
unapređenje radnih i životnih uslova radnika;
zaštitu penzionera i najugroženijih kategorija stanovništ¬va;
bržu integraciju Crne Gore u EU;
decentralizaciju u korist opština, gradskih opština, Glavnog grada i Prijestonice;
zaštitu interesa građana, interesa države Crne Gore, njene suverenosti i teritorijalnog integriteta;
s zaštitu i poboljšanje životnog standarda radnika, pen¬zionera, seljaka i svih građana koji žive od sopstvenog rada;
efikasan, pravedan i svima dostupan zdravstveni sistem;
pokretanje proizvodnje u fabrikama i borbu protiv krize;
red i rad;
reforme koje se moraju odmah sprovesti;
s srećnu i bogatu Crnu Goru.
Demokrate drže riječ!
POMIRENJE ODMAH
Naš zadatak:
Crna Gora - država slobodnih ljudi.
Uvod:
Crnoj Gori je potrebna nova politika, novi političari, nova energija, savremeni program i ideje kako bi ona postala ono što je odavno zaslužila
- demokratska
i evropska država.
Crnoj Gori nijesu potrebne vještački produkovane podjele, niti lažni politički moral, svađe među političarima i mržnja među građanima, jer na taj način nemilosrdno trošimo budućnost čovjeka i društva u cjelini.
Beskrajna demagogija, podjele, uvrede, kompromitacija i bježanje od problema mora da bude politika prošlosti.
Vrijeme je da se okrenemo drugačijoj politici i razgovaramo o investicijama
, efikasnijoj i sigurnijoj ekonomiji,
savremenom obrazovanju,
jačanju konkurencije
i stvaranju boljih uslova za život svih građana Crne Gore.
Vrijeme je da počnemo da radimo.
Opis stanja:
Jedan od najuspješnijih mehanizama za manipulaciju i vladanje masama je podsticanje podjela po nacionalnom, vjerskom, političkom, statusnom ili nekom drugom opredjeljenju.
Jednakost u pravima i obavezama treba da bude naš primarni cilj i motiv kompletnog društvenog i političkog djelovanja.
Nikada više ne smijemo dozvoliti da nas diskriminišu i razdvajaju samo zato što smo iskoristili svoje prirodno pravo da se osjećamo kako želimo, da gov¬orimo šta mislimo i da imamo pogled na svijet onako kako mi smatramo da je ispravno.
To je vertikala bivstvovanja i življenja čovjeka kao slobodnog bića.
Svi treba da se okupimo oko jednog jedinstvenog cilja - uspješnija, modernija i bogatija Crna Gora, kako bi svima nama bilo bolje i kako bi imali jednake uslove za život, napredak i uspjeh naše djece.
Insistiranje na vještački produkovanim podjelama mora da ostane politika prošlosti.
Takva politika nije donijela dobro ni Crnoj Gori, ni njenim građanima, pa tako neće ni generacijama koje dolaze,
jer kvazipolitika podjela kompromituje ne samo državu kao jedinstveni organizam,
već i čovjeka kao ljudsko biće.
DEPOLITIZOVANA CRNA GORA
Šta nudi Demokratska Crna Gora?
Prevazilaženje podjela po bilo kom osnovu;
z pomirenje i dogovor sa onima koji žele dobro Crnoj Gori i njenim građanima;
jednake šanse za sve, bez obzira koju političku opciju zagovarali, kako se nacionalno izjašnjavali, kojim jezi¬kom govorili i kojoj vjeri pripadali;
eliminisanje politike iz svih obrazovnih institucija
i prepuštanje politike obrazovanja najsposobnijima i najuspješnijima;
ukidanje prakse unaprijed poznatih rezultata konkur¬sa i pružanje šansi najsposobnijima;
eliminisanje politike revanšizma prema političkim neistomišljenicima;
uspostavljanje novog pravila: partija političarima, zdravstvo ljekarima, ekonomija stručnjacima, pravo¬suđe kompetentnim, obrazovanje profesorima, bolji život svim građanima;
oni koji drugačije misle, neće biti neprijatelji, nego kontrolori vlasti;
represivni državni aparat biće odgovoran građanima i civilnim kontrolnim tijelima, a ne partijskim poslušnici¬ma;
jezik, istorija i kultura manjina i manjinskih grupa biće dio istorije i kulture čitave Crne Gore.
Budućnost počinje pobjedama, a ne podjelama.
CRNA GORA U EVROPI
Naš zadatak
Crna Gora zemlja evropske budućnosti!
Uvod:
Dilema da li država treba da stupi u neki oblik saveza sa drugim državama, kako bi se doprinijelo samim razlozima njenog nastanka,
koji se sastoje u garanciji njenog prosperiteta,
bezbjednosti i održivosti, stara je skoro koliko i sama država.
Još tokom rane istorije, odmah nakon nastanka prvih država, mnoge od njih su se iz različitih razloga odlučivale na udruživanje sa, najčešće, svojim susjedima.
Kasnije, recept “udruživanje radi boljitka” primjenjivan je na svim kontinentima, koji je za rezultat, mnogo češće, imao uspjeh.
Tako, i danas postoje viševjekovni državni savezi, koji, ne samo što su izdržali probu vremena, već važe za najrazvijenije državne ili naddržavne tvorevine na svijetu.
Jedna od takvih, istina - novijeg datuma, kojoj i Demokratska Crna Gora snažno stremi, jeste Evropska Unija.
Ono što je posebno značajno za građane, a naročito za mlade, članstvom u Evropskoj uniji se pružaju mogućnosti za život bez granica.
To podrazumi¬jeva slobodnu razmjenu ideja i znanja,
nesmetano kretanje ljudi,
školovanje,
zapošljavanje pod jednakim uslovima u državama članicama Evropske unije.
Zbog toga je i važno da Crna Gora uđe u zajednicu evropskih država,
ali je još važnije da evropske vrijednosti zažive u Crnoj Gori.
Projekat pristupanja Crne Gore Evropskoj uniji mora se odražavati na način života, standard građana, izgradnju i afirmisanje društvenih vrijednosti i funkcion- isanje institucija.
U suprotnom, ukoliko do toga ne dođe, sada veoma izražena podrška građana pristupanju Crne Gore Evropskoj uniji, neminovno će opadati.
Opis stanja:
Sporazum o stabilizaciji i pridruživanju između Crne Gore i Evropske unije stupio je na snagu u maju mjesecu 2010. godine.
U decembru 2010. godine, Evropski Savjet je Crnoj Gori dodijelio status zemlje kandidata.
Pristupni pregov¬ori otvoreni su u junu 2012. godine.
U okviru pristupnih pregovora do kraja 2014. godine, od ukupno 35 poglavlja otvoreni su pregovori u 16 poglavlja, uključujući i poglavlje 23 - pravosuđe i temeljna prava i poglavlje 24 - pravda, sloboda i jednakost.
U međuvremenu su dva poglavlja nauka i istraživanje i obrazovanje i kultura, privremeno zatvoreni.
Integracija Crne Gore u Evropsku Uniju, osim što je strateški cilj, za koji se, bar formalno, zalažu skoro sve komponente političk¬og i, generalno, društvenog života u našoj državi,
predstavlja ustavnu kategoriju, budući da je proklamovana u preambuli Ustava Crne Gore.
Nakon koraka napravljenih na tom putu, Crna Gora danas ima status države kandidata za članstvo u EU, sa otvorenim pristupnim pregovorima.
Demokratska Crna Gora pozdravlja naglašenu istrajnost naših evropskih partnera na neophodnosti snažnijeg zalaganja vlasti na ispunjavanju kriterijuma iz poglavlja o vladavini prava (23 - Pravosuđe i te¬meljna prava i 24 - Pravda, sloboda i bezbjednost), što smatra uslovom svih uslova da naša država, konačno, krene naprijed, ne potcjenjujući značaj ostalih pregovaračkih poglavlja.
CRNA GORA EVROPSKA DRŽAVA
U godišnjim izvještajima o napretku Crne Gore, kao i u do- nešenim rezolucijama o Crnoj Gori, Evropska komisija i Evropski parlament, pored uočavanja određenog napretka u pojedinim oblastima,
konstantno ukazuju na neophodnost daljeg rada na vladavini prava
i ostvarivanju mjerljivih rezultata u borbi protiv korupcije i organizovanog kriminala,
obezbjeđenju nezavisnog pravosuđa,
uz stavljanje posebnog akcenta na garantovanje slobode izražavanja i slobode medija.
Međutim, svjesni karaktera vlasti u Crnoj Gori, koju karakterišu golim okom vidljive veze između njenih nosilaca i „prvaka“or- ganizovanog kriminala u državi, a i šire,
ljudi okupljeni u Demokratskoj Crnoj Gori izražavaju opravdanu bojazan da fingirane, kozmetičke i reforme čisto formalne prirode, bez ijednog konkretnog rezultata, mogu dovesti do tzv. blokade u pregovorima.
Zbog toga što brža smjena sadašnje vlasti, koja sve teže uspijeva da sakrije, na konkretnim primjerima i lako dokaziv, nedostatak političke volje za ispunjavanje pred nju postavljenih zadataka, nasušna je potreba našeg društva.
Rasterećeni hipoteke pomoću koje vladajuće partije opstaju ovoliko dugo na vlasti, Demokratska Crna Gora koju čine ljudi visokih moralnih i profesionalnih kvaliteta,
istančanog osjećaja za pravdu i jednakost,
kao i osvjedočeni borci za slobodu mišl¬jenja i izražavanja,
bez sumnje će imati mnogo aktivniju ulogu u približavanju Crne Gore datumu punopravnog članstva u EU.
U do sada sprovedenom procesu pristupanja Crne Gore Evropskoj uniji, nijesu vidljivi rezultati za dobrobit građana Crne Gore, jer veliki broj građana i njihovih porodica žive na ivici siromaštva,
bez izgleda za zaposlenje
i stvaranje uslova da od svog rada žive kao sav normalan svijet.
Šta nudi Demokratska Crna Gora?
Snažno podržavanje procesa evropskih integracija
u cilju institucio¬nalnog i ekonomskog jačanja Crne Gore,
duboko vjerujući da to čini u interesu svih građana Crne Gore;
građenje mostova saradnje sa svim državama širom Evrope i svijeta;
z aktivnu ulogu u procesu pristupanja Crne Gore Evropskoj uniji,
i kao proevropska partija odlučno zalaganje da u Crnoj Gori zažive temeljne vrijednosti poštovanja ljudskog dostojanstva,
slobode,
demokratije,
jed¬nakosti;
najkvalitetniji i najodgovorniji put u EU
koji će obezbijediti dostizanje najviših standarda razvijenih evropskih država u pogledu unapređenja i zaštite ljudskih prava,
vladavine prava,
što će za posljedicu imati ekonomski razvoj države,
povećan prliv stranih investicija,
otvaranje novih radnih mjesta,
drastično smanjivanje stope korupcije i nepotizma,
odlučnu borbu protiv organizovanog kriminala;
dostizanje najviših standarda funkcionisanja i uređivanja Crne Gore kao moderne države po ugledu prije svega na najuspješnije evropske demokratije;
promovisanje vrijednosti i koristi od Evropske unije, ali i dijalog sa građanima o svim prednostima,
ali i nedostacima članstva u Uniji jer savez za Evropu mora biti u prvom redu širok savez građana i savez sa građanima;
za nas ulazak u Evropsku uniju neće biti kraj posla, već početak velikog rada na stvaranju boljeg života u naprednoj Crnoj Gori.
DEMOKRATIJA POČINJE SREĐIVANJEM INSTITUCIJA
Naš zadatak:
Snažne institucije,
profesionalan i kompetentan kadar.
Uvod:
„Zakon će jedan i jednak za sve biti“, riječi knjaza Nikole uoči bitke na Vučijem Dolu u periodu stvaranja državnosti koja je pokrivala hetoregeno i multikulturalno društvo,
svevremeni su imperativi u procesu pravnog oblikovanja države.
Institucije su pravila igre u jednom društvu i mehanizmi za njegovu zaštitu.
Ukupnost nezavisnog pravosuđa,
djelotvornih političkih insti¬tucija
i profesionalne i odgovorne državne uprave
osigurava vladavinu prava
i pravno uređenu Crnu Goru.
Institucije imaju moralnu, motivacionu i adaptivnu komponentu.
Suštinska moralna crta institucija jeste obavezujući uput o uzdržavanju od određenih postupaka.
Mjera čovječnosti pa tako i ispravnog javnog djelovanja ne leži samo u pregnuću da se nešto učini,
već i u neprihvatanju da se preduzmu neki potezi i
u neprihvatanju da se posegne za bilo kojim sredstvom.
Političke institucije određuju ko se bira i ko pristaje na obavljanje javnih poslova u političkoj sferi.
Institucije stvaraju jasnu sliku o tome šta u poslu očekuje političare i javne funkcionere,
ali i šta se od njih očekuje.
Snažne institucije znače da se oni koji se upuste u političku utakmicu i prihvate javnog posla moraju odreći brojnih životnih šansi i prilika.
Na taj način podstiče se pošten i kompetentan kadar da se angažuje u politici, ali se i kroz uređenu političku konkurenciju stvara i održava integritet i reputacija aktera političkog života.
Institucionalna ograničenja motivišu ljude da se usredsrede na ono najbolje u sebi
i da se javne uloge dodijele onima koji ih mogu najbolje obaviti.
Institucije stvaraju podsticaj da se iskoriste proizvodne i tržišne šanse.
One pojačavajući osjećaj sigurnosti navode privredne subjekte na ulaganje u održavanje, poboljšanje i uvećanje imovine.
Sa jedne strane stvaraju okvir unutar kojeg ljudi na predvidljiv način mogu planirati svoj život i osmišljavati poslovne aktivnosti.
Sa druge strane određuju način na koji nosioci državne vlasti djelovanjem u političkoj sferi mogu ostvariti društveno poželjne inovacije u pravnom i političkom sistemu.
Institucije su sredstvo prilagođavanja izazovima sa kojima se suočavamo tokom razvoja društvenog sistema.
Bez institucija nema konceptualnog pristupa rješavanju društvenih problema: odgovori na probleme se svode na reakcije od slučaja do slučaja.
Reakcije od slučaja do slučaja jačaju lični autoritet onih zvaničnika koji rješavaju date probleme a sve na uštrb opšteg uređenja društva.
Na takvo jačanje ličnog autoriteta politička konkurencija se pretvara u umnožavanje problema ne bi li se dokazale lične sposobnosti političkih rivala.
Društvo kao cjelina patiće od neuređenosti sistema jer se unaprijed ne zna ni priroda ni intenzitet svakog pojedinačnog problema, koji se može pojaviti u političkoj konkurenciji koja nije institucionalno utemeljena.
Da bi ostvarile svoju adaptivnu funkciju institucije moraju biti oslobođene od ideologije koja je po prirodi stvari neobazriva na konkretne političke, ekonomske i socijlane prilike i interese pojedinca.
Jake i nezavisne institucije garantaju povinovanje svih zakonu,
zaštititu ljudskih prava
i jednake šanse za sve.
Jake i nezavisne institucije osiguravaju optimalnu organizaciju vlasti, njenu podjelu i ravnotežu.
Jake i nezavisne institucije čine privredni život predvidljivim i integrativnim.
Jake i nezavisne institucije stvaraju kod građana osjećaj privrženosti prav- no-političkom poretku i
doprinose društvenoj koheziji.
Institucije znače da imamo u vidu granice sopstvenog ponašanja,
ali nam stavljaju do znanja i šta možemo očekivati od nosilaca državne vlasti i drugih ljudi sa kojima živimo i sarađujemo u organizovanoj društvenoj zajednici.
Mjera uređenog i pravednog društva jeste nametanje istih ograničenja svima, kako bi svi imali jednake šanse i jednako pouzdana očekivanja u pogledu ponašanja države i drugih ljudi.
Tamo gdje su postojane institucije ne slutimo kako će se ponašati drugi, već pouzdano planiramo i oblikujemo naše međusobne odnose.
U institucionalnoj zaostalosti osuđeni smo sami na sebe, sami sanjamo, slutimo, nagađamo i sumnjamo.
Institucionalna razvijenost znači da sa sigurnošću i predvidljivošću udružujemo resurse sa drugima, zajednički planiramo i razmišljamo o budućnosti.
Postojane političke institucije imaju višestruku ulogu: osiguravaju legitimitet sistema vlasti,
otkrivaju i odražavaju stavove građanja,
smanjuju troškove kolektivnog odlučivanja i doprinose održavanju pravnog poretka kao javnog kapitalnog dobra.
Djelotvoran politički sistem podrazumgrađanskih sloboda,
zaštitu političkih i drugih manjina,
slo¬bodne izbore,
odgovorno političko liderstvo na svim nivoima vlasti
i odsustvo bojazni od kvalifikovanih većina u političkom odlučivanju i modaliteta neposredne demokratije.
Smatramo da je stepen prihvatljivosti normativnih rješenja u političkom procesu jedan od osnovnih kriterijuma njihove vrijednosti.
Mi u kvalifikovanim većinama ne vidimo metod blokade kolektivnog odlučivanja,
niti održavanje društvenih tenzija
niti priliku za pravljenje partijskih dogovora mimo objektivnih kriterijuma.
U kvalifikovanim većinama vidimo metod svesrdnog i iskrenog traganja za rješenjima koji će imati najširiji krug prihvatljivosti i najviši nivo privrženosti pravno-političkom poretku, u inače za sad vrlo podijeljenom i heterogenom društvu.
UREĐENA CRNA GORA
Pravosuđe ima dvostruku ulogu u uređenom društvu:
štiti prava i slobode građana
i doprinosi podjeli vlasti kroz vršenje nadzora nad drugim granama vlasti štiteći princip zakonitosti.
Pravosuđe mora biti vrhovno, najautoritativnije i najvjerodostojnije mjesto tumačenja prava i jedina adresa za zaštitu zakonitosti.
Nezavisno i efikasno pravosuđe ne preusmjerava rizike i neizvjesnosti već ih umanjuje ili iskorjenjuje.
Dobro pravosuđe oživotvoruje princip socijalne pravičnosti
i uklanja prepreke za ulazak na tržište jačajući blagotvorni konkurentski pritisak u privredi.
Ako nema nezavisnog i efikasnog pravosuđa neminovno je opred¬jeljivanje građana za inferiorne alternativne metode ponašanja:
uzimaju pravdu u svoje ruke,
ovlašćuju kvazidržavne grupe da ih štite,
odustaju od bilo kakve aktivnosti,
zapadaju u apatiju ili čak napuštaju zemlju.
Osnovne zadatke moderne državne uprave vidimo u:
rješavanju o pravima i obavezama u pojedinačnim upravnim slučajevima, normativnim aktivnostima u procesu sprovođenja državnih politika,
ali i u jačanju regulatorne izvjesnosti i
zastupanju i promovisanju ideja dobre uprave i administrativne efikasnosti.
Profesionalna i kompetentna državna uprava čini državni aparat manje osjetljivim na cikličnoperiodične promjene političke većine,
a više osjetljivim za individualne potrebe i inicijative građana.
Opis stanja:
Razvoj političkih prilika tokom zadnje tri decenije,
nekontrolisana tranzicija i političko preduzetništvo u vidu pravljena vještačkih podjela osnovne su prepreke suštinskih institucionalnih reformi, iz dva razloga.
Prvo, rasipa se ogromna politička i društvena energija neophodna za institucionalne promjene.
Drugo, građanima se skreće pažnja sa ključnih problema i navode se na zanemarivanje institucionalnih nedostaka, što slabi motive nosiocima državne vlasti da odgovorno rade i pristupaju reformama.
Politički sistem Crne Gore je nedjelotvoran zbog nesmjenjivosti vlasti.
Vlast čini sve da promjena vlasti bude rizičan događaj i to iz najmanje dva razloga.
Prvo, aktuelna vlast podiže cijenu promjene vlasti:
spremna je da posegne za nelegalnim sredstvima ne bi li sačuvala vlast
i prateće privilegije.
Drugo, demokratska promjena vlasti u Crnoj Gori je nepoznanica u očima domaće i međunarodne javnosti, koji još ne znaju kako može izgledati kad se ona desi.
Mi smo čvrsto opredijeljeni za miran i demokratski prenos vlasti i smjenjivost vlasti.
Vještačke podjele su snažna politička tehnologija da se udahne život u poluge moći
i zamagli pljačka kao metod privatizacije društvenih resursa.
Nepromi¬jenjena vlast je nadomjestitila iz svojih privatnih razloga kolektivistički duh prethodnog razdoblja kolektivizmom nove vrste
i ideologiziranja svakog društvenog pitanja: vlastite potrebe nameće bezobzirno, po svaku cijenu i bez uvažavanja konkretnih političkih, ekonomskih i drugih socijalnih prilika.
Podjela društva na blokove pojačava ignorisanje brojnih važnih društvenih problema i razara kod pojedinaca osjećaj lične vrijednosti, odgovornosti i inicijativnosti.
Prevazilaženje vještačkih podjela dovešće do ravnomjernijeg rasporeda političkog uticaja među građanima Crne Gore.
Što je neravnomjernije raspoređen politički uticaj među građanma, to je veća mogućnost interesnih grupa da se izdignu iznad društva i nametnu svoje partikularne interese kao društveno obavezu- juće.
Što je veća i oštrija podijeljenost društva, to je veći rizik od dramatičnih promjena političkih i drugih institucija, što čini društvo manje stabilnim i manje podsticajnim za obavljanje društveno poželjnih aktivnosti.
Ukoliko se vještački održavaju podjele na dvije politički izolovane grupe,
vladajuća politička elita ima snažan motiv da preraspodjeljuje resurse umjesto da ih stvara: uzima sredstva od svih, a primarno zadovoljava interes grupe koja podupire njen opstanak na vlasti.
Elita ispod vrha političke piramide se takođe uključuje u preraspodjelu resursa u svoju korist.
Crnogorsko društvo plaća visoku cijenu političkog preduzetništva i tehnologije neodgovorne vlasti.
Pravosuđe ne osigurava optimalan nivo pravne sigurnosti
i ne uživa visoko povjerenje građana.
Uzroci tome su onemoćali mehanizmi nadzora i ojačani mehanizmi pritiska iz drugih segmenata državnog aparata,
ali i nepodnošljiv nivo ravnodušnosti prema bezakonju kao i svaki pojedinac lišen uvjerenja da sopstvenom snagom može ostvariti značajan uticaj na društvene ishode.
Slaba zaštita prava od strane pravosuđa u našem društvu dovodi do višestrukih štetnih pojava:
sve učestalije korišćenje vaninstitucionalnih sredstava (samozaštite),
angažovanje ilegalnih grupacija za utjerivanje dugova i zaštitu ugovora
i što je najgore na privikavanje građana na slabosti sudstva i nedostupnost pravde.
Sistem izbora, razrješenja i unapređenja pravosudnog kadra nije potpuno i koherentno uređen,
a ustavni i zakonski dizajni su u raskoraku sa društvenom stvarnošću.
Politička nestabilnost u Crnoj Gori i vjerovatnoća da se izgubi vlast sputava sveobuhvatne reforme državne uprave i
uzrokuje kontinuitet neracionalnog trošenja resursa u javnom sektoru.
Neodgovorna vlast ima u vidu da su posljedice sveobuhvatne reforme državne uprave dugoročne i nema motiv da im pristupi jer je orijentisana na kratkoročne dobitke u procesima stalnih političkih kampanja (u kojima može izgubiti ne samo političke mandate nego i naslage nelegalno stečenog kapitala).
Posebno zabrinjava stalno opadanje reputacije državne uprave i istrajna negativna selekcija kadra u javnom sektoru!
Stvaran¬je glasačke mašinerije podrazumijeva angažovanje i jednim dijelom nekompetentnog i neodgovornog kadra u državnoj upravi.
Nekompetentan je onaj koji izvan državne uprave nema poslovne šanse
i nekritički se odnosi prema političkoj vlasti.
Neodgovoran je onaj koji ne trpi moralnu sankciju,
ne preispituje samog sebe,
a drugog bez pogovorno sluša.
An¬gažovanje nekompetentnog kadra obara reputaciju državne uprave i utiče na postojeći i potencijalni kvalitetni kadar.
O prvima pogrešno šalje loš signal, a drugima šalje loš signal i odvraća ih od kandidovanja za posao u državnoj upravi.
Sistem plata i način ocjenjivanja rada državnih službenika i namještenika nije objektiviziran i nije lišen prilika za voluntarizam tj. samovolju starješina organa.
Državna uprava se suočava sa velikim izazovima radi realizacije zadataka koje nameće tržišno orijentisano društveno-ekonoms- ko uređenje i integracioni procesi.
Državna uprava se mora kretati u okviru principa evropskog modela uprave
i usvojiti uslužno-orijentisani koncept državnih organa uprave.
Stvaranje regulatornih tijela nije dalo očekivane efekte: sigurnost, efikasnost i autonomnost u obavljanju povjerenih javnih funkcija.
Mnoge javne regulatorne agencije dobile su značajne nadležnosti u procesu prenošenja istih sa minis¬tarstava koja su nevoljno pristajala na odricanje od nadležnosti i nastojala da nova tijela zadrže de jure i de facto (formalno i stvarno) pod svojim uticajem, svodeći njihovu nezavisnost na nizak nivo.
Defektnosti regulatornih tijela doprinijele su i nejasne strategije njihovog djelovanja, površno udovoljavanje zahtjevima međunarodnih činilaca i sporost u donošenju propratnih pravnih akata.
Šta nudi Demokratska Crna Gora?
Rukovodna načela reforme političkih institucija jesu:
a.Odgovornost izabranih političkih predstavnika
b. Pozitivna selekcija kadra, angažovanje u politici ljudi sa integritetom i reputacijom
c.Zastupljenost u ustanovama političkog sistema različitih društvenih interesa radi izbjegavanja političke nejednakosti
d.Što veća mogućnost građana da utiču na političke ishode
Osnovne promjene u političkom institucionalnom okviru su:
Otvorene partijske liste i preferencijalno glasanje;
Neposredan izbor gradonačelnika i predsjednika opština.
Predložena rješenja mogu postići društveno efikasne promjene u političkom sistemu:
1. Jačanje političkog položaja građana:
imaju više prava i prilika da se izjasne,
imaju šanse da učestvuju na više centara političke moći,
imaju veći uticaj na izborni ishod,
imaju snažniji motiv da učestvuju u političkim procesima.
2. Dekoncentracija političke moći.
3. Unapređenje principa političke odgovornosti.
Za sprovedene politike i obećane programe polažu se računi biračima, od čijeg opredjeljenja za¬visi ostanak na vlasti.
Političari imaju motiv da svoje javno djelovanje što više približe stavovima građana radi reizbora a ne unutarpartijskom vrhu.
Osnovne vrijednosti koje vidimo kao smisao pravosudnih reformi jesu:
a. Nezavisnost, samostalnost, nepristrasnost i odgovornost pravosuđa;
b. Povećanje stepena povjerenja u pravosuđe;
c. Unapređenje efikasnosti pravosuđa;
d. Unapređenje transparentnosti rada pravosudnih institucija;
e. Dostupnost i niže cijene pravosudnih usluga za građane koji traže zaštitu prava;
f. Obezbjeđenje potpunosti, koherentnosti i što većeg nivoa određenosti procesnog zakonodavsta.
Poseban značaj u reformi pravosuđa imaće:
Stvaranje uslova za donošenje pravnog akta za precizno vrednovanje i ocjenu rezultata rada sudija i tužilaca, kao i mjerila za napredovanje prema zaslugama;
stvaranje uslova za uvođenje specijalizovanih (posebnih) upravnih sudova kao segmenata upravnog sudstva ili sudskih odjeljena u upravnom sudu radi primjene novih i složenih grana prava (prije svega antimonopolsko pravo, poresko pravo);
finansiranje kontinuirane obuke pravosudnog kadra, posjeta sudovima drugih zemalja;
- unapređenje položaja i povećanje efikasnosti djelovanja pomoćnih pravosudnih profesija: advokata i notara;
afirmacija alternativnih načina rješavanja sudskih sporova (medijacija, arbitraža itd. )
uz njihovo upotpunjavanje i dodatno unapređenje:
uvođenje obavezne medijacije u određenim sporovima,
pojednostavljenje postupka davanju izvršne snage sporazumu u medijaciji,
smanjenje takse i slično;
unapređenje položaja stranaka u građanskom i krivičnom postupku kroz izmjene procesnih zakona.
Prije svega u ovom trenutku to se odnosi na smanjenje novčane sume za sporove manje vrijednosti u privrednim spor¬ovima i smanjenje novčane sume u vezi dozvoljenosti revizije kad su u pitanju privredni sporovi.
Smatramo da su predviđene novčane sume previsoke imajući u vidu ekonomski kapacitet domaćih preduzeća i opredj eljenje za podsticanje preduzetništva malih i srednjih preduzeća.
Reforma državne uprave
Reforma državne uprave je složen proces, a ne jednostavan čin.
Imperativ je profesionalizacija i samostalnost
uz izbjegavanje pretvaranja državne uprave u zatvorenu elitu koja nije podvrgnuta odgovarajućem režimu odgovornosti.
Prioriteti u reformi državne uprave su: 1. Samostalnost.
Ovaj princip se ostvaruje sistemski preko nekoliko linija: poseban status u okviru državnog aparata;
izbor rukovodilaca preko javnih konkursa na duži rok od ciklusa organa sistema vlasti koji ih biraju;
učvršćenje karaktera mandata rukovodilaca ili kolektivnih tijela koja vrše nadležnosti.
2. Odgovornost za poštovanje prava i postizanja mjerljivih učinaka.
Ovaj princip mora obuhvatiti polaganje računa kako za poštovanje propisa tako i za postizanje određenih rezultata.
Državna uprava po prirodi stvari nije podložna tržišnim silama i konkurenciji ali zbog tog položaja ne smi¬je biti jedini segment društvenog poretka koji nije podložan promjeni i vrednovanju rezultata rada.
Slijedeći ovaj princip, opredjeljenja smo zato da državna uprava striktno i dosljedno poštuje propise,
izvještava o svom radu što više drugih tijela,
ali i zadovoljava određene indikatore učinka i kriterijume za vrednovanja rezultata.
3. Jačanje prava građana kao subjekta upravno-pravnog odnosa.
Država i državna uprava ne smiju posmatrati građanina isključivo kao pasivnu stranu upravno-pravnog odnosa.
Na taj način se može podići produktiv¬nost i troškovna efikasnost javnog sektora i zainteresovanost građana za praćenje upravno-pravnih aktivnosti i aktivnije učešće u njima.
Šta će uraditi Demokratska Crna Gora na povećanju samostalnosti državne uprave:
stvorićemo uslove za uvođenje posebnih (specijal- izovanih) upravnih sudova kao segmenata upravnog sudstva, prije svega radi efikasnije primjene specifičnih grana prava, antimonopolskog, poreskog itd.
- proširićemo krug prava građana i pravnih lica kao subjekata upravno-pravnog odnosa;
- uvođenje specijalizovanih ombudsmana (zaštitnika prava građana) za pojedine upravne oblasti (npr. poreski ombudsman);
stvoriti uslove za vrednovanje rezultata rada državnih službenika na temelju kojeg bi se vršile redovne kadrovske izmjene i smanjenje glomaznog javnog sektora;
- stvaranje posebnog i nezavisnog tijela koje bi učest¬vovalo u ocjenjivanju rada državnih službenika;
promjena načina izbora predsjednika i članova Državne komisije za zaštitu prava u postupku javnih nabavki: izbor treba da vrši Skupština kojoj će oni odgovarati za svoj rad uz obavezu izjašnjavanja i Vlade;
promjena strukture i izbora organa Agencije za zaštitu konkurencije:
ustanovljavanje Savjeta kao kolektivnog tijela, i predsjednika koje će birati Skupština kojoj će odgovarati za svoj rad uz obavezu izvještavanja Vlade o kretanjima na tržištu i utvrđenim povredama tržišne konkurencije.
Agencija sada ima samo direktora koji vrši sve nadležnosti, a imenuje ga Vlada.
EFIKASNA, A NE DEKLARATIVNA BORBA PROTIV  KORUPCIJE I ORGANIZOVANOG KRIMINALA
Naš zadatak:
Korupcija i organizovani kriminal moraju postati marginalni društveni problemi!
Uvod:
Korupcija i organizovani kriminal predstavljaju najveću smetnju jačanju principa vladavine prava
i izgradnji snažnih institucija države koje treba da realizuju i štite državne interese,
rukovodeći se isključivo principima profesionalizma, nepristrasnosti i zakonitosti u svom radu.
Visoki nivo korupcije i organizovanog kriminala u društvu ima za posljedicu nizak nivo povjerenja građana u institucije države,
nizak nivo zaštite Ustavom garantovanih sloboda i prava građana,
snažan vaninstitucionalni uticaj moćnih pojedinaca na društvene procese i važne državne odluke,
nazadovanje i za¬ostajanje u ekonomskom razvoju,
veliko društveno raslojavanje na mali broj izuzetno bogatih pojedinaca koji su do bogatstva došli na nezakonit način i većinu siromašnih građana,
kao i zloupotrebu moći tokom izbornih procesa kako bi privilegovana grupa opstajala na vlasti i sve više se bogatila na teret svih ostalih građana.
Opis stanja:
U Crnoj Gori, korupcija i organizovani kriminal su ključni društveni problemi.
Raspad bivše SFRJ uz užasna ratna dešavanja, svojevrsno promovisanje šverca kao spasonosne državne mjere za građane u vrijeme sankcija koji je kasnije prerastao u ogroman šverc cigaretama međunarodnih razmjera, od Crne Gore su učinili oazu za srastanje ključnih pojedinaca iz vlasti i sa njima blisko povezanih lica sa državnim institucijama koje su podređene pojedinačnim interesima moćnih pojedinaca.
Ogromne količine novca stečenog švercom cigareta i na drugi nelegalan način, iznošene su iz Crne Gore.
Međutim, dio tog nelegalnog novca ponovo se vraćao u Crnu Goru da joj učini nove neprilike kroz proces pljačkaške privatizacije .
Činjenica je da su u postupku privatizacije privrednih subjekata, u najvećem broju slučajeva, navodni strateški investitori i kupci naših preduzeća Offshore kompanije sa sjedištem na egzotičnim ostrvima negdje u Atlantiku.
Tako se, nažalost, privatizacija u Crnoj Gori pretvorila i u svojevrsno pranje novca kojim su moćni pojedinci došli i do imovine ogromne vrijednosti koju su stvarale generacije.
Umjesto novih tehnologija, novih znanja i novih radnih mjesta,
tzv. strateški investitori su se samo potrudili da vrijednu imovinu upišu u katastar nepokretnosti kao svoje vlaništvo,
bez ambicije da obezbijede razvoj i modernizaciju.
Lični ekonomski motiv nije bio prisutan jer su se već enormno obogatili na lak i nelegalan način.
MOĆNA DRŽAVA, A NE MOĆNI POJEDINCI
Potvrda da je postupke privatizacije pratila korupcija na vi¬sokom nivou
možemo naći u činjenici da su strateški investitori plaćali izuzetno nisku cijenu za kupovinu većinskog paketa akcija privrednih kolektiva koja je opravdavana ugovaranjem višestruko većih investicionih ulaganja.
Takvo ugovoreno in- vesticiono ulaganje je u najvećem broju slučajeva izostalo,
ali je izostala i odgovarajuća reakcija Vlade Crne Gore koja je u svakom takvom slučaju morala raskinuti ugovore o privatizaciji, aktivirati činidbene garancije i preduzeti druge mjere kojim bi se onemogućilo nepoštovanje ugovora o privatizaciji.
Sa aktelnom vlašću i postavkom stvari koju gledamo već ovoliko godina,
eliminisanje kriminala i korupcije je nerješiva enigma za crnogorsko društvo i to treba svima da bude jasno.
U Crnoj Gori postoji izuzetna sprega, odnosno veliki stepen zavisnosti između kriminalnih struktura i djelova institucija sistema, što znači da ta borba u sadašnjoj postavci može biti samo deklarativna.
Jedina šansa da Crna Gora dobije tu bitku jeste uspostavljanje nove demokratske vlasti koju će personifikovati čisti, stručni i hrabri pojednici koji su spremni da odigraju tu tešku i
odgovornu utakmicu jer ona je osnov i prekretnica za budućnost Crne Gore i ne samo da je odigraju, već i da u njoj pobijede.
Prva pretpostavka za uspjeh je da cjelokupno društvo, dakle svaki njegov segment, postane svjestan pogubnih posljedica korupcije na visokom nivou.
U ovoj značajnoj društvenoj mi¬siji nalazimo jedan od ključnih motiva sopstvenog političkog djelovanja.
Šta nudi Demokratska Crna Gora?
Stvaranje sveukupnog društvenog ambijenta za djelotvornu borbu protiv korupcije i organizovanog kriminala vidimo kao jedan od ubjedljivo najznačajnijih, ali istovremeno i najtežih procesa koji stoje pred crnogor¬skim društvom.
Za sveukupni napredak Crne Gore, kako demokratski, tako i ekonomski, ključna pretpostavka je da u kratkom roku pobijedi korupciju i organizovani kriminal,
posebno korupciju na visokom nivou.
To podrazumijeva kvalitetniji zakonodavni okvir,
ali i iskrenu političku volju nove demokratske vlasti Crne Gore da se porazi ovo društveno zlo
koje je već značajno usporilo razvoj Crne Gore
i ozbiljno prijeti da još snažnije ugrožava i usporava demokratske procese
i ukupan razvoj Crne Gore;
- pozvaćemo i sve ostale političke subjekte i društvene činioce koji su se jasno deklarisali za odlučnu borbu protiv korupcije i organizovanog kriminala da budemo skupa na ovom izuzetno izazovnom društvenom zadatku;
uključićemo civilni sektor da još snažnije bude dio društvene akcije da se poraze korupcija na visokom nivou i organizovani kriminal koji sa njom ide ruku pod ruku;
predano ćemo stvarati neophodne uslove za efikasan rad medija cijeneći njihovu nezamjenjivo važnu ulogu u ovom procesu, posebno ističući značaj istraživačkog novinarstva;
posebno ćemo se truditi da mladi ljudi, od srednjoškolske i studentske omladine do nezaposlenih mladih ljudi, kao i zaposleni čija se prava iz rada ne poštuju, budu snažan društveni zamajac vrlo jasnog ukazivanja na sve nepravde
i društveni nazadak koji nastupaju kao posljedica korupcije i organizovanog kriminala;
kontinuirano ćemo ukazivati na širinu negativnih posljedica po bu¬dućnost koje sa sobom nosi korupcija.
Ovo iz razloga jer smatramo da u našem društvu nijesu u dovoljnoj mjeri predstavljene razorno negativne posljedice korupcije po društveni napredak.
Sada se korupcija doživljava samo kao zloupotreba javnog ovlašćenja da bi se stekla materijalna korist ili bolji status u društvu, što ona i jeste.
Međutim, velika je greška svoditi posljedice korupcije samo na sticanje privilegovanog statusa i materijal¬ne koristi.
Mnogo teže posljedice korupcije nastaju zbog toga što je neki pojedinac sa javnim ovlašćenjima, potpisivanjem ugovora na štetu javnog interesa, učinio da na duži vremenski period budu propuštene šanse za napredak.
Korupcijom na visokom nivou otima se ljepša budućnost svima, a posebno mladim ljudima;
adekvatan vrednosni sud za sve one koji su otimali budućnost društvu zarad sticanja ličnog bogatstva.
Mora se na konkretnim primjerima pokazati da je to svojevrsna izdaja vitalnih ekonomskih, a onda i drugih interesa Crne Gore.
Drastični negativni primjeri privatizacije KAP-a, Željezare-Nikšić, hotelsko-turističkih kapaciteta, rudnika, preduzeća drvne industrije i slično, namještenih prodaja državnog zemljišta na najatraktivnijim lokacijama u bescijenje,
pokazuju da su štetnim ugovornim aranžmanima motivisanim korupcijom na visokom nivou crnogorskom društvu pričinjene ogromne štete.
Sačinićemo ekspertsku analizu koja pokazuje šta bi Crna Gora dobila za proteklih deset-petnaest godina da su strateški investitori bile kompanije dokazanog poslovnog ugleda, a ne Offshore firme iza kojih je sakriven novac stečen švercom i organizovanim kriminalom;
potrebno je približiti primjere drugih država koje su takođe u jednom periodu imale visoku stopu korupcije i način na koji su pobjedile korupciju.
Treba afirmisati primjer jednog broja azijskih država, Singapur, npr. koji nakon što se izborio sa korupcijom ima izuzetno visoku stopu privrednog rasta, pa se svrstava u tzv. azijske ekonomske tigrove.
Crna Gora sa neopisivim ljepotama koje joj je priroda podarila, Jadranskim morem sa bisernom obalom, predivnim jezerima, planinama i nacionalnim parkovima, kao mala zemlja sa oko šeststo pedeset hiljada stanovnika
ima sve pretpostavke da se u vrlo kratkom roku svrsta u red država sa vrlo visokom stopom privrednog rasta koji prati i značajno povećani životni standard svih njenih građana.
SNAŽNA EKONOMIJA
Naš zadatak:
Zaustavljanje funkcinisanja po principu: prodaj, pozajmi, potroši.
Uvod:
Sistem vlasti jedne države je u direktnoj zavisnosti sa njenim ekonomskim razvojem.
Kao potvrda toga postoje zemlje koje su praktično bez značajnijih resursa, a žive bogato, ali postoje zemlje izuzetno bogate resursima, u kojima građani žive siromašno, čemu smo i sami svjedoci.
Odnos države prema privredi i tržištu ključni je faktor koji direktno tangira privrednu razvijenost i standard građanina.
Opis stanja:
„Neoliberalna ekonomija" obilježila je crnogorsku ekonomsku scenu, posljednje dvije decenije, čije posljedice plaćamo svaki dan.
Njena nekontrolisana primjena po principu liberalizuj, privatizuj, stabilizuj dovela je ekonomiju Crne Gore na ivicu ponora.
Dovela do nezaposlenosti masovnih razmjera,
uzrokovala ogromnu za-duženost građana,
privrede i države.
Glavne karakteristike neoliberalne ekonomske politike su deregulacija,
liberalizacija,
privatizacija,
smanjenje javne potrošnje
i socijalne sigurnosti,
smanjivanje radničkih prava radi lakšeg stvaranja profita.
Neoliberalna ekonomska politika nije doživjela pozitivan ishod u Crnoj Gori.
Postalo je potpuno jasno da neoliberalni koncept ekonomije ne može da obezbijedi blagostanje i dugoročan ekonomski rast,
što je bilo glavno obećanje onih koji su ga propagirali.
Naprotiv, Crna Gora se nalazi u političkoj, ekonomskoj i socijalnoj nesigurnosti,
moralnoj degradaciji,
a isključiva fokusiranost za što većim profitom kao ciljem, dovela je do istorijski nezbilježeno brzog raslojavanja stanovništva.
Ekonomija naše zemlje je u dramatičnom stanju,
broj nezaposlenih dostiže granice alarmantnosti,
nivo privredne aktivnosti je izuzetno nizak između ostalog zbog njene deindustijalizacije.
Nivo javnog i spoljnog duga su izuzetno visoki,
mamo ogroman deficit platnog bilansa,
a budžetski deficit iz godine u godinu ma tendenciju rasta.
Kratko rečeno, država se suštinski nalazi na ivici bankrota.
Svi ključni makroekonomski pokazatelji imaju krajnje zabrinjavajuće parametre,
a socijalna situacija je izuzetno loša.
Prihodi iz budžeta koji imaju izvorni karakter nijesu dovoljni za servisiranje tekuće potrošnje i to je još jedan od dokaza da je vođena ekonomska politika bez vizije.
Budžetske rupe su popunjavane od slučaja do slučaja, obično stihijski, kreditnim zaduženjem,
rasprodajom imovine,
odnosno onoga što su generacije decenijama stvarale i čuvale i ugovornim aranžmanima sa „strateškim partnerima".
Stanje se kontinuirano pogoršava usljed dospjelih obaveza,
neodgovorno izdatih garancija
i štetnih ugovora.
Veliki broj prirodnih resursa, privrednih subjekata i turističkih destinacija je rasprodat, uništen i devastiran,
što u suštini predstavlja pravo ogledalo decenijske vladavine, njene svrhe i dometa koju su ostvareni, posebno iz ugla budućih generacija.
BOGATA CRNA GORA
Crna Gora, kao mala i otvorena ekonomija, ima negativan saldo trgovinske razmjene sa inostranstvom,
jer uvoz značajno prevazilazi izvoz.
Kada govorimo o strukturi uvoza, najznačajniji artikli su hrana, oprema i mašine, vozila, mineralni proizvodi i hemikalije, dok u strukturi izvoza dominiraju sirovine i poluproizvodi, ukl¬jučujući osnovne metale, aluminijum, hranu i piće.
Glavne slabosti crnogorske privrede su neodrživa struktura izvoza
i loša izvozna konkurentnost naše proizvodnje.
Jedan od ključnih nedostataka je postojanje velikog broja preduzeća koja se nalaze u monopolističkoj ili oligopolističkoj situaciji što je vrlo nepovoljno sa aspekta potrošača i njihovog blagostanja.
Crna Gora je prelaskom sa dvodomnog na jednodomni model korporativnog upravljanja u značajnoj mjeri oslabila kontrolu
što je posebno značajno istaći u situaciji kad ne postoji tržište kapitala kao praktično jedini faktor korporacijske kontrole.
U Crnoj Gori je tržište kapitala mlado i nerazvijeno i imamo dominantnu ulogu banaka što nije karakteristika anglosaksonskog sistema, koji je Crna Gora utemeljila zakonodavnim okvirom.
Privatizacija u jednom značajnom dijelu nije sprovedena sa željom da se ozdrave preduzeća,
već da se mahinacijama dovedu do gašenja,
hiljade radnika ostave na birou rada,
a vrijedna imovina pređe u vlasništvo privilegovanih pojedinaca dobro poznatih crnogorskoj javnosti,
pa je samim tim građanima i dijagnoza i uzrok ekonomske stvarnosti vrlo jasan.
U tim slučajevima privatizacije rađeno je po jednoj istoj matrici, a to je da pod sumnjivim okolnostima vlasnici preduzeća postanu privilegovani pojedinici, naslijede vrijednu imovinu preduzeća koja ili prodaju ili prenesu raznim mahinacijama i fiktivnim tenderima u vlasništvo njihovih firmi, a krajnji epilog je bio odvođenje preduzeća u stečaj gdje povjerioci, odnosno značajnim dijelom radnici nemaju mogućnosti da se naplate ili stvaranje pretpostavki da se ne mogu obeštetiti.
Dokaz za to je i broj privatizovanih preduzeća koja se nalaze u stečaju.
Šta nudi Demokratska Crna Gora?
Odustajanje od pogubne neoliberalne ekonomske politike i napuštan¬je atipičnog modela privređivanja („koji funkcioniše po principu: prodaj, pozajmi i potroši") čiji su rezultati više nego poražavajući i ogledaju se u rasprodaji imovine i resursa, nekontrolisanom zaduživanju i potrošnji robe uglavnom iz izvoza;
reafirmiaciju uloge države i njenih institucija u reformisanju privrede;
ekonomiju zasnovanu na znanju kao preduslov za uspješan ulazak Crne Gore u novu konkurentsku eru ekonomskih odnosa na globalnom, regionalnom, nacionalnom, pa i na lokalnom nivou;
politiku orijentisanu prema tri principa:
privredni rast
socijalna ravnopravnost
održivost
Demokratska Crna Gora mora ova tri principa realizovati kao ravno¬pravna jer samo to obezbjeđuje kvalitetan rast fokusiran ka opštem dobru i održivosti,
a glavni cilj ekonomske politike mora da bude poboljšanje kvaliteta života većine građana Crne Gore;
dugoročno održivi dinamičan privredni rast,
uz punu zaposlenost
i ravnomjerna i pravedna raspodjela nacionalnog dohotka;
insistiranje na principu pravednosti, jer je to uslov jednakosti, ekonomske efikasnosti i blagostanja svih građana;
mjerama ekonomske politike značajno poboljšanje konkurentnosti privrede;
poboljšanje primjene antimonopolskih mjera, pa je samim tim neophodno potpuno otvaranje tržišta u svim segmentima gdje je konkurencija ograničena podsticanjem investicija u tim oblastima;
hitno preduzimanje mjera protiv svih investitora koji nijesu poštovali ugovorne obaveze iz ugovora o privatizaciji uključujući i raskid ugovora;
uvođenje instituta automatskog stečaja sa ciljem smanjenja problema nelikvidnosti, što bi pozitivno uticalo na stabilnost same privrede;
mjerama ekonomske politike povećanje poljoprivredne proizvodnje, šumarstva i ribarstva
i poboljšanje uslova za realizaciju poljoprivrednih proizvoda;
preduzimanje konkretnih i produktivnih mjera u ruralnim područjima sa ciljem razvoja sela i izgradnje prateće infrastrukture kao preduslova prosperiteta i razvoja;
dominantno usmjeravanje proizvodnje na uzgoj ranog voća i povrća,
povećanje plasteničke proizvodnje i stimulisanje proizvodnje organske hrane,
kao poljoprivrednih kultura u kojima Crna Gora, po svim ključnim pretpostavkama ima izuzetan potencijal;
planska valorizacija šumskog bogatstva;
izgradnju novih energetskih kapaciteta u saradnji sa renomiranim strateškim partnerima iz oblasti energetike;
aktivne mjere u cilju diverzifikacije turističke ponude i produženja sezone;
poboljšanje saobraćajne infrastrukture u zemlji, kao ključne pretpostavke snažnog ekonomskog razvoja i regionalne povezanosti;
preispitivanje privatizacionih ugovora kako bi se obezbijedilo poštovanje imperativne zakonske norme koja kaže da će zemljište za koje u postupku privatizacije ili stečaja nije plaćena tržišna naknada ostati u svojini države na kome vlasnici objekta imaju pravo preče kupovine ili pravo prečeg zakupa.
Ovo iz razloga što postoje brojni primjeri koji pokazuju da ova imperativna zakonska obaveza nije poštovana, odnosno činjenice pokazuju da su značajnim dijelom privilegovani pojedinci dolazili do vrijedne imovine privatizovanih preduzeća po cijeni daleko nižoj od tržišne.
Svakako da bi jedna posebna analiza bila potrebna za de-taljan prikaz pojedinačnih slučajeva, ali valja podsjetiti da je npr. izuzetno vrijedno zemljište završavalo u vlasništvu nekih pojedinaca po 3 centa po m2 u Plužinama, po 50 centi po m2 u Podgorici ili 40 eura po mP na ekskluzivnim lokacijama morske obale;
sačinjavanje „Bijele knjige privatizacija u Crnoj Gori“ koja će dati odgovor na pitanja ko je privatizovao i pod kojim uslovima preduzeća, po kojoj cijeni je kupovana imovina, kakva je sudbina preduzeća i samih radnika, u čije je ruke je danas imovina i ko je sve zarađivao stotine miliona eura na tim transakcijama,
sve sa ciljem da se oteto vrati državi i njenim građanima.
PRIVLAČENJE INVESTICIJA
Naš zadatak:
stvaranje uslova koji će omogućiti da respektabilni investitori ulažu u Crnu Goru.
Uvod:
Obim, struktura i efikasnost investicija u ekonomiji bitno opredjeljuju putanju njenog razvoja, odnosno slobodno se može reći trasiraju put razvoja jedne zemlje.
Polazeći od toga da nedovoljna domaća akumulacija nameće potrebu za privlačenjem stranog kapitala, jer strane direktne investicije predstavljaju najefikasniji i najkorisniji oblik uvoza kapitala za zemlje u razvoju, dakle i za Crnu Goru.
Opis stanja:
Kada se čuju poruke da su veće investicije iz evropskih okvira potrebne za re¬zultate na polju vladavine prava, onda je i laiku jasno kako se ciljnom zamjenom teza želi prikriti sopstvena odgovornost za alarmantno stanje koje u Crnoj Gori postoji po mnogim osnovama.
Put Crne Gore ka EU zavisi od toga da li postoji volja i želja da se reformišemo na unutrašnjem polju prije svega zbog nas, naše budućnosti.
Samo zemlja koja ima nezavisne i stabilne institucije sistema, u kojoj vlada pravo, a ne bezakonje, u kojoj niko ne može biti jači od države predstavlja pogodno tlo za privlačenje ozbiljnih i respektabilnih investitora.
Oporavak privrede Crne Gore u velikoj mjeri zavisi od priliva stranih direktnih investicija.
Direktna strana ulaganja predstavljaju izuzetno važne faktore povećanja rasta i konkurentnosti.
Strane direktne investicije ne podrazumijevaju samo priliv svježeg kapitala,
već imaju multiplikativne efekte na nacionalnu ekonomiju, koji znači savremene tehnologije, novi menadžment, nove metode proizvodnje i marketinga koje sa sobom donose pouzdani strateški partneri.
Strane direktne investicije povoljno utiču na privredni rast zemlje jer:
direktno poboljšavaju ukupnu privrednu aktivnost;
pozitivno utiču na ekonomske performanse privrede;
podižu nivo zaposlenosti i rast dohotka zaposlenih;
omogućavaju transfer novih tehnologija i know-how-a;
utiču na strukturu izvoza;
povećavaju ukupne poreske prihode države;
utiču na direktne ekonomske inpute kroz kupovinu roba i usluga, i isplatu plata zaposlenima što je direktni doprinos ulaska stranih kompanija;
doprinose ravnomjernom regionalnom razvoju;
podstiču razvoj tržišta radne snage kroz treninge i obuke za zaposlene, dobavljače ili distributere;
jačaju konkurenciju, kroz poboljšnje kvaliteta roba i usluga što predstavlja jedan vid antimonopolskih mjera.
CRNA GORA KOJOJ VJERUJEM
Cjelokupno makroekonomsko okruženje predstavlja odlučujući faktor za investitore pri donošenju odluka o svojim investicijama, a naročito kad je reč o greenfield investicijama.
Država može podsticajno da utiče na mnoge elemente makroekonomskog okruženja,
tako da njena uloga mora biti aktivna jer strane direktne investicije dolaze u područja gdje uz što manji rizik mogu da ostvare što veći profit.
Evidentno je nepovjerenje stranih partnera, potencijalnih in¬vestitora u domaće revizorske izvještaje a ako bi se doslovice primijenio postojeći zakon angažovanje stranih kuća ne bi bilo uopšte moguće.
Negativni izvještaji od strane revizora su prava rijetkost jer strahuju da bi time izgubili posao kod tih privrednih društava,
a nije rijetkost u praksi da kad naslute negativan izvještaj menadžeri pokušavaju da promijene konačnu ocjenu prije zasijedanja skupštine akcionara kako bi zaštitili svoj položaj.
Mnoga akcionarska društva ili nijesu u mogućnosti ili njihov menadžment ne želi da ponudi sofisticirane informacije po-tencijalnim investitorima.
Nedostatak informacija za investitore znači dodatan nivo rizika i oni objektivno nijesu u mogućnosti da donesu kvalitetnu investicionu odluku.
Šta nudi Demokratska Crna Gora?
Preduzimanje sveobuhvatnih mjera za podsticanje stranih direktnih investicija,
uključujući fiskalne podsticaje (na primjer, oslobođenje od poreza),
finansijske podsticaje (na primjer, investicione subvencije) i ostale instrumente privlačenja (na primjer, infrastrukturne usluge po preferencijalnim cijenama).
Podsticanje stranih direktnih investicija podrazumijeva ubrzavanje privrednog rasta koje nastaje i zbog eksternalija,
kao što je prelivanje znanja
i podsticanje konkurencije u zemlji;
hitni prestanak prakse ugovornih aranžamana sa investitorima sa tzv. off shore destinacija bez poslovnog ambijenta, odnosno stvaranje uslova da strateški investitori budu kompanije sa nespornim poslovnim bonitetom koje donose zdrav kapital i nove tehnologije u Crnu Goru;
unapređenje poslovnog ambijenta kao nužne pretpostavke privlačenja stranih i domaćih investicija;
podizanje nivoa konkurentnosti crnogorske ekonomije kroz uspostavljanje biznis zona, klasteringa i implementaciju sistemskih rješenja orijentisanih ka klijentima;
unapređenje kvaliteta korporativnog upravljanja, kao izuzetno bitnog segmenta za ekonomski razvoj tj.
podsticanje domaćih i stranih investicija u ekonomiji.
Međutim neće biti priliva investicija dok se investitori ne uvjere u smanjenje rizika i dok se ne dobije opipljiv dokaz da se aktivnosti Vlade ne svode samo na retoriku.
U zemljama u razvoju uloga vlade je da trasira put.
Odlučnost, transparentnost i poštena Vlada biće potrebni za podršku reforme korporativnog upravljanja jer bez preduzimanja konkretnih koraka i političkih rizika nema reformi.
stvaranje uslova za formiranje odgovarajućih tijela na lokalnom nivou koja će se baviti ekonomskim razvojem u
dijelu kreiranja olakšica za strane investitore.
BUDŽET ZA DRŽAVU, A NE ZA POJEDINCE
Naš zadatak:
Fiskalna održivost Crne Gore,
javni interes na prvom mjestu!
Uvod:
Osnovni instrument finansiranja javnih prihoda i javnih rashoda u svim savremenim državama je budžet.
Budžet nije samo akt za finansiranje državnih funkcija,
već država preko instrumenata fiskalne politike i instrumenata raspodjele sredstava ostvaruje ekonomsku i socijalnu politiku.
Budžet je jedan od najznačajnijih instrumenata preraspodjele nacionalnog dohotka, kojim se određuje dalja namjena ovih sredstava raspodijeljenih na lične, materijalne i investicione rashode.
Ta nova raspodjela dominantno utiče na proizvodnju i potrošnju dobara.
Opis stanja:
Ekonomija Crne Gore se suočava sa velikim brojem rizika:
izuzetno nizak stepen konkurentnosti,
visok stepen nelikvidnosti realnog sektora,
visok nivo javnog duga od oko 60% BDP,
visoko učešće javne potrošnje u BDP-u,
visok deficit tekućeg računa platnog bilansa,
visoko učešće tekućih izdataka u budžetu,
visoko učešće loših kredita,
visoke kamatne stope.
Jasno je da ne postoji vizija ekonomskog razvoja i odrzivosti budžeta, već je fiskalna politika prepuštena u značajnoj mjeri stihiji i rješavanju problema od slučaja do slučaja.
Brojne budžetske rupe koje su uzrokovane pljačkaškim privatizacionim ugovorima obično su rješavane dodatnim opterećenjima na račun građana ili uskraćenjem njihovih prava (nezabilježena u evropskim okvirima taksa „euro po euro“, povećanje pdv-a, zamrzavanje penzija i dr. ).
Građani su plaćali potpuno planske i namjerne ekonomske promašaje, iza kojih sa pravom stoji osnovna sumnja za postojanje korupcije na visokom nivou.
Kreditna zaduženja koja već ozbiljno ugrožavaju fiskalni sistem obično su rađena za neproduktivne svrhe, odnosno za rješa¬vanje vlastitih ekonomskih promašaja.
Politika zaduživanja uzimanjem kredita na grejs period, refinansiranjem kredita nakon isteka grejs perioda uz plaćanje interkalarne kamatne stope, samo po cijenu da se teret otplate prenese na buduće generacije pokazuje nivo sposobnosti onih koji su rukovodili procesima, zaboravljajući da sposobnost nije prodavati ono što je decenijama stvarano i kreditno se zaduživati, već je sposodnost na zdravim osnovama stvarati novu vrijednost.
Način raspolaganja građevinskim zemljištem od strane izvršne vlasti na državnom nivou, ali i značajnog broja lokalnih samouprava pokazuje stepen nedomaćinskog odnosa prema javnom interesu i posebno brojne mahinacije koje su rađenje u oblasti urbanizma.
U mnogim slučajevima zemljište je pro¬davano pod krajnje sumnjivim okolnostima kada njegova namjena detaljnim urbanističkim planovima nije bila uređena na način koji znači maksimalna valorizacija u interesu građana.
Odmah nakon što bi zemljište prešlo u ruke privilegovanih pojedinaca po višestruko nižoj cijeni od tržišne,
planska dokumenta su se prilagođavala unaprijed pripremljenim šemama investitora i pojedinaca koji su obavljali javne funkcije.
Brojne nelogičnosti u polju javnih nabavki, namješteni tenderi, sumnjivi ugovori, posebno aneksi ugovora, odnosno dodatni radovi kao najpodesniji mehanizam za korupciju često su uskraćivali budžet za značajna sredstva.
Primjeri da konačna cijena izvedenih radova bude najmanje duplo veća od ugovorene postali su praksa, odnosno način djelovanja koji nas je doveo u situaciju da umjesto novih vrtića, škola, bolnica, puteva, danas govorimo o desetinama miliona kojima se ne znaju suštinski tokovi.
Javno-privatna partnerstva su u mnogim slučajevima bila pogodna da se navodni javni interes zapravo zloupotrijebi, kako bi se imovina države kao ulog uz brojne druge olakšice i direktne štete po budžet, iskoristila kao način za zadovoljenje ličnih interesa privilegovanih pojedinaca, koji su se javljali na strani privatnih partnera.
Kratko rečeno, različitim formama i oblicima mahinacija rađeno je na način koji znači zloupotrebu javnog inetresa, enormne štete po budžet, a direktna korist odgovornim rukovodiocima i sa njima povezanim licima.
Dokaz za to je blagostanje i bogatsvo tih pojedinaca, za šta ne postoji uporište u onome što je njihov zvaničan iskaz prihoda koje ostvaruju,
a sa druge strane alarmantno stanje, odnosno brojni problemi u kojima se nalaze građani i država Crna Gora.
Šta nudi Demokratska Crna Gora?
Smanjenje javnog duga,
učešća javne potrošnje u BDP-u,
deficita tekućeg računa platnog bilansa, kao i postepeno smanjivanje učešća tekućih izdataka budžeta u korist kapitalnih izdataka;
snažnu akciju na suzbijanju sive ekonomije i ozdravljenju privrede,
što će značajno doprinijeti povećanju budžetskih prihoda, zahvatanjem svih prihoda koji državi po zakonu pripadaju;
strogo poštovanje evropskog normativnog okvira koji definiše budžetski deficit do 3%, nivo javnog duga do 60% GDP, fiskalnu strategiju, inspekcijski nadzor, kao i efikasne sankcije;
donošenje Zakona o fiskalnoj odgovornosti kao uslo- va za uvođenje fiskalnih pravila u dijelu javnog duga, budžetskog deficita, javne potrošnje i javnih prihoda;
konsolidaciju javne potrošnje,
utvrđivanje strategije upravljanja javnim dugom u cilju utvrđivanja plana otplate duga;
uspješnu fiskalnu kontrolu i adekvatne mehanizame interne i eksterne revizije svih potrošačkih jedinica budžeta;
- smanjivanje učešća tekućeg budžeta i povećavanje učešća kapitalnog budžeta;
krajnje restriktivan pristup prilikom izdavanja državnih garancija;
obezbijeđivanje transparentnosti finansijskog poslovanja jedinica lokalne samouprave i
efikasnog sistema njihove kontrole;
donošenje strategije za smanjenje duga jedinica lokalne samouprave;
kontinuirano i odlučno preduzimanje mjera i aktivnosti u cilju unapređenja poreske kulture obveznika,
povećanja fiskalne discipline,
smanjenja poreske evazije
i smanjivanja poreskog duga;
čiste i stručne pojedince koji će javnu funkciju obavljati u interesu građana, a ne tajkuna i privilegovanih pojedinaca.
NAŠA STRATEGIJA ZA MLADE
Naš zadatak:
Modernizacija Crne Gore nije posao samo za jednog čovjeka i samo za jednu stranku.
Uvod:
Prema popisu iz 2011. godine, učešće građana između 15 i 30 godine života u ukupnom broju stanovnika u Crnoj Gori je 21, 4% ili ukupno 132. 701 stanovnik.
Šta su problemi mladih?
Da li imaju strahove?
Kako zamišljaju život?
Da li je Crna Gora zemlja budućnosti?
Na ova i brojna druga pitanja svaka demokratska vlast i svaka savremena država mora imati odgovor
Mladi svoje stavove i vrijednosti formiraju pod uticajem porodice, svojih vršn¬jaka, medija, obrazovnog sistema i društva u cjelini, težeći ostvarenju najviših društvenih vrijednosti koji dominiraju u savremenom demokratskom svijetu.
Sve ovo nas navodi na zaključak da je period fizičkog i psihičkog sazrijevanja veoma složen i osjetljiv proces u životu svakog pojedinca.
Opis stanja:
Mladi su u Crnoj Gori isključeni iz procesa donošenja odluka, te im je samim tim i uskraćena mogućnost kreiranja sopstvene budućnosti i aktivnog učešća u oblikovanju zemlje u kojoj žele da žive.
Crnogorska privreda je u takvom stanju da ne otvara šansu stvaranja radnih mogućnosti za mlade.
Mladi se u Crnoj Gori koriste kao jeftina i uglavnom jednostavna radna snaga u kojoj se do radnog mjesta najčešće dolazi partijskom knjižicom, a ne znanjem i ličnim sposobnostima.
Nezaposlenost mladih je drastično veća u odnosu na nezaposlenost ostalih kategorija stanovnika.
Mladi sve teže dolaze do posla, a njihova stručnost i nivo obrazovanja ne uzimaju se u obzir prilikom izbora kandidata, već je partijska pripadnost i podobnost gotovo jedini kriterijum za izbor, što sve snižava kvalitet rada u slučaju eventualnog zaposlenja.
Crnoj Gori nedostaju brojni kulturni, umjetnički i sportski sadržaji,
što se neg¬ativno odražava na razvoj i sazrijevanje mladih.
Atmosfera partijskih podjela i unaprijed poznatih rezultata konkursa rezultirali su gubitkom motivacije za obrazovanjem, radom i usavršavanjem, čime se drastično uvećao procenat „odliva mozgova" iz Crne Gore u zemlje koje su ekonomski i privredno razvijene države.
Izuzetno teška materijalna situacija onemogućava ogroman broj mladih da putuju, da se obrazuju, da samostalno žive i da zasnivaju svoje porodice.
MODERNA CRNA GORA
Šta nudi Demokratska Crna Gora?
U svakoj savremenoj državi mladi su simbol slobode i demokratije, te im se mora pružiti šansa da slobodno kreiraju budućnost i
bore se za ostvarenje osnovnih ljudskih prava i sloboda čovjeka i građanina;
usvojićemo i dosljedno primijeniti Nacionalnu strategiju za mlade sa ciljem suštinskog poboljšanja statusa mladih u Crnoj Gori
i stvaranja moderne države i savremenih uslova za život i rad mladih;
radićemo na stvaranju nove generacije mladih političara,
jer su nova energija, ideje i znanje preduslov za stvaranje boljeg života,
novih društvenih vrijednosti,
savremenih uslova za mlade i boljitak čitavog društva;
- smanjićemo poreze poslodavcima koji zapošljavaju mlade;
obezbijedićemo praktično usavršavanje za sve sredn-joškolce i studente, tokom školovanja, odnosno studiranja;
podsticaćemo društveni aktivizam mladih;
formiraćemo informacioni sistem sa jedinstvenom bazom podataka o stepenu obrazovanja, stručnoj osposobljenosti, njihovim vanobrazovnim aktivnostima i drugim podacima i informacijama kako bi poslodavci imali uvid u kadrovsku bazu naše države;
izbacićemo politiku iz obrazovnih institucija
i omogućiti da sistem obrazovanja vode uspješni, spremni i sposobni, a ne politički podobni;
omogućićemo da studenti i srednjoškolci učestvuju u kreiranju zakona i drugih opštih pravnih akata koji se na njih odnose;
obezbijedićemo primjenu funkcionalnog obrazovanja u Crnoj Gori zasnovanog na realnim potrebama crnogorske privrede;
učenicima i studentima omogućićemo savremene nastavne planove i programe, modernu i stručnu literaturu,
savremene prostorne uslove
i sticanje znanja;
insistiraćemo na tome da sport ne bude zloupotrebljavan u vansportske svrhe;
borićemo se protiv svih oblika nasilja u porodici, na ulici, u školama, na fakultetima,
primjenom kvalitetne i savremene strategije za mlade
i njihovim aktivnim uključivanjem u proces donošenja odluka na svim nivoima organizovanja;
više se nikada nećemo dijeliti po nacionalnom, političom ili vjerskom identitetu i pripadnosti već isključivo po tome koliko znamo, koliko smo uspješni i kako utičemo na budućnost sadašnjih generacija i generacija koje dolaze;
obezbijedićemo efikasno korišćenje pretpristupnih fondova EU namijenjenih razvoju i usavršavanju mladih u njihovom interesu i interesu svih građana Crne Gore;
zalagaćemo se za punopravno članstvo Crne Gore u EU, jer je to najbolji okvir za unapređenje života i položaja mladih u Crnoj Gori;
naš primarni patriotski cilj biće moderna, razvijena, bogata
i evropska Crna Gora.
RAZVOJ SPORTA PRIORITET
Naš zadatak:
da značajno unaprijedimo uslove za razvoj sporta, jer su sportisti naši najbolji ambasadori!
SPORTISTI SU NAJBOLJI AMBASADORI
Uvod:
Sport je znak prepoznavanja zemlje, njene afirmacije i promo¬cije, zbližavanja ljudi, zdravog usmjeravanja mladih naraštaja, simbol prijateljstva, pomirenja, jednom riječju, sport je život.
On spaja ljude, uči ih pobjedama i porazima,
bogatstvu različitosti, principima pravde i jednakosti.
Sport nema granica, on poznaje samo mjeru pobjede i poraza, uspjeha i nesupjeha, zato se sa pravom kaže da su sportisti najbolji ambasadori jedne zemlje, njeno ogledalo u svijetu.
Posebno male zemlje, koje u velikim globalnim utakmicama po prirodi stvari igraju inferiornu ulogu, preko sporta imaju mogućnost da vrlo često na najljepši mo¬gući način zagospodare svjetskom pozornicom što smo imali prilike da osjetimo sjajnim nastupima naših sportista.
Pored efekata na globalnom planu, takva dostignuća imaju veoma produktivne interne implikacije prije svega na podsticaj mladih generacija da se bave sportom,
zdravim načinima odrastanja od čega društvo može imati samo korisiti.
Zato stvaranje uslova za razvoj sporta, njegova afirmacija, zaštita sportista i unapređenje njihovih prava predstavljaju prioritetne zadatke vlasti svih država kojima je interes zemlje i njenih građana na prvom mjestu.
Opis stanja:
Crna Gora je rasadnik vrhunskih sportista, podneblje koje rađa izuzetne talente, posmatrano u odnosu na broj stanovnika sportska velesila,
ali i zemlja iz koje mladi sportisti jedva čekaju da odu, i to naravno ne slučajno.
Stanje sportske infrastrukture, naročito u ovim najpopularnijim sportovima je veoma loše,
uslovi u kojima se razvijaju posebno mladi talenti u pojedinim sportovima je nedostojno čovjeka, a kamoli mladog, odvažnog, talentovanog sportiste, budućeg reprezentativca.
Nikako da razumijemo da su mladi, u konkretnoj materiji, sportisti, osnova,odnosno baza svakog sistema.
U tim godinama razvoja njima su najpotrebniji uslovi, oni se izgrađuju do 18-19 godine, ostalo je samo nadgradnja koja ne može ići bez prave osnove.
U razvijenim zemljama treneri najmlađih kategorija imaju veću platu od kolega koji treniraju starije uzraste, upravo kako bi pokazali koliki je značaj bazičnog sporta.
Posebna tema je kvalitet klupskog sporta u Crnoj Gori koji je praktično na najnižim ljestvicama.
To se u mnogim sportovima pretežno svelo na nekoliko klubova koji igraju po 4-5 puta međusobno tokom sezone jer lige nemaju dovoljno klubova, utakmice se odigravaju u krugu prijatelja aktera i najbliže rodbine, a da ne govorimo o tome da nema ni 1% sportista u Crnoj Gori koji imaju regulisan radni odnos, odnosno kojima se plaćaju porezi i doprinosi na zarade.
Takođe i položaj trenera je nezavidan, nesiguran, obično kratkoročan i zavisi u većini slučajeva od onih koji nemaju nikakve veze sa sportom.
I to je upravo jedan od uzroka ovakvog stanja, kada dominatnu ulogu, odnosno moć upravljanja u crnogorskom sportu u jednom velikom dijelu imaju pojedinci koji nemaju dodirnih tačaka sa sportom, a usput imaju i druge veoma diskutabilne reference koje nikada u zdravom sistemu nijesu išle uz riječ sport.
Kada na sve navedeno dodate da je našim zvaničnicima sport na marginama, sve dok ne dođe neko polufinale ili finale i potreba da budu „viđeni“, onda je jasan i uzrok i dijagnoza postojećeg stanja.
Činjenica da zemlja evropskih šampiona i svjetskih vicešampiona posjeduje dva, a ponekad tri zatvorena bazena pokazuje najplastičnije koliko država odgovorno prati ostvarenje vrhunskih sportskih rezultata.
Podgorica je jedan od rijetkih glavnih gradova koji u 21. vijeku nema zatvoreni bazen, a glavni grad je velesila vaterpola.
Nijesu građani Crne Gore, a ni vaterpolisti naših klubova zaboravili brojne nedaće koje su prolazili prethodnih godina, kada su sa uspjehom pronosili slavu crnogorskog klupskog vatrepola, a sjećamo se dobro i kakav je tada bio odnos formalno najodgovornijih.
Stanje fudbalske infrastrukture je na izuzetno niskom nivou, iako se radi o najmasovnijem i najpopularnijem sportu.
Crna Gora nema nacionalni stadion, a slika koju šal¬jemo u svijet kada igra reprezentacija sa Gradskog stadiona u Podgorici koji nema istočnu tribinu nije na ponos svijetloj sportskoj i fudbalskoj tradiciji koju svakako imamo.
Činjenice koje pokazuju da često u zimskim mjesecima zbog stanja fudbalskih terena nijesu u prilici da se odigraju ni mečevi prve fudbalske lige, a da ne govorimo o nižim nivoima i mlađim kategorijama, jasno ukazuju koliko je alarmantno stanje i neodložna potreba da država odlučno krene u izgradnju sportske infrastrukture.
Šta nudi Demokratska Crna Gora?
Ministarstvo sporta i omladine kao krovni organ ru¬kovođenja jer je neprihvatljivo da Crna Gora prepoznata u svjetskim okvirima kao sportska zemlja nema pomenuti resor u Vladi Crne Gore;
da se značajna sredstva iz Kapitalnog Budžeta usmjeravaju za izgradnju sportske infrastrukture;
da Vlada Crne Gore u saradnji sa FSCG krene u realizaciju izgradnje nacionalnog stadiona;
da se prioritetno krene u realizaciju izgradnje najmanje po jednog zatvorenog bazena u Podgorici i na sjeveru Crne Gore po međunarodnim standardima i pravilima FINE;
da se stvore sve formalne pretpostavke i prateće mjere kako bi svi profesionalni sportisti imali sva prava iz radnog odnosa;
da se unaprijedi kvalitet izvođenja fizičke kulture i uslovi za izvođenje nastave u osnovnim i srednjim školama,
kao i unaprijede uslovi za bavljenje sportom u institucijama visokog obrazovanja;
da se u organizaciji nadležnog Ministarstva i organa lokalnih samouprava omogući djeci teškog materijalnog stanja da besplatno treniraju i pohađaju škole i kurseve različitih sportskih disciplina;
da Vlada i lokalne samouprave u saradnji sa nadležnim nacionalnim sportskim savezima i evropskim i svjetskim organizacijama poboljšaju fudbalsku infrastrukturu izgradnjom stadiona sa vještačkom podlogom
kao i adekvatnih stadiona sa prirodnom podlogom za odigravanje zvaničnih utakmica,
kao i uslove za razvoj dvoranskih sportova;
da nadležno Ministarstvo posveti posebnu pažnju uslovima u kojima se razvijaju mladi sportisti, odnosno bazičnom sportu kako kroz mlađe kategorije klubova, škole sportova, tako i sportske aktivnosti u osnovnim i srednjim školama;
da se vlasničke strukture u klubovima kao i načini njihovog ustanovljenja učine transparentnim kako bi se vlasničke i upravljačke strukture dovele na nivo koji je u interesu sporta i sportista;
da se dodatno radi na obezbjeđenju stručnih, kompetentnih i obrazovanih kadrova,
ali i adekvatnom stepenu zaštite trenerske struke i podsticanju zdrave konkurencije;
da se u svim gradskim četvrtima i u mjesnim centrima na prigradskom i seoskom području pomaže i podstiče izgradnja sportskih objekata za masovno bavljenje sportom.
ZAŠTITA ŽIVOTNE SREDINE
Naš zadatak:
Crna Gora primjer zaštite i očuvanja ekosistema, a ne primjer postojanja ekoloških crnih tačaka.
Uvod:
Zaštita životne sredine podrazumijeva preventvino djelovanje, suzbijanje štete i odgovornost svih u cilju očuvanja biološke ravnoteže.
Razumijevanje prirode kao osnovnog resursa opstanka svih generacija je u osnovi suština cjelokupnog procesa.
Mjerni element i utvrđivanje stadijuma kvaliteta zaštite životne sredine ogledaju se u odnosu na: kvalitet vazduha i klimatske promjene, upravljanje otpadom, industrijsko zagađivanje, zaštitu od buke, hemikalije, upravljanje vodama, šumarstvo, more i priobalno područije.
Održivi razvoj upravo treba da predstavlja jednu vrstu ravanoteže između interesa i potreba sadašnjih i budućih generacija sa jedne strane, kao i samih kapaciteta životne sredine sa druge strane.
Umjesto traženja ravnoteže, često se zaborave granice u svoj pohlepi današnjice praćenoj sebičnom potrebom zadovoljenja interesa pojedinaca i raznih lobija,
pa tako devastacija životne sredine predstavlja jedan od najvećih problema današnjice.
Prirodno bogatsvo praćeno rijetko viđenom raznolikošću i kvalitetom na malom područiju, Crnoj Gori daje velike prednosti,
ali ako se nastavi odnos prema prirodi kakav imamo posljednjih godina i decenija, jasno je da nas i naše potomstvo čeka sumorna budućnost.
Evopske integracije kojima težimo podrazumijevaju usvajanje ekoloških standarda EU
koja ima definisane visoke kriterijume u oblasti zaštite životne sredine i ne prihvata kompromise!
Opis stanja:
Poslanici Skupštine Crne Gore Crne Gore su 21. septembra 1991. godine na Žabljaku jednoglasno usvojili Deklaraciju o proglašenju Crne Gore ekološkom državom.
Ustavom Crne Gore je jasno definisano u članu 1 da je Crna Gora ekološka država.
Međutim, kada pogledamo stanje na terenu i našu stvarnost jasno je da su ovo nažalost bila samo deklarativna i populistička zalaganja.
Suština nam se kao i po mnogo čemu razlikuje od forme, a posljedice svakim danom bivaju dalekosežne.
Ukoliko što prije otvoreno ovom problem ne pogledamo u oči i ne preduzmemo hitne mjere, biće kasno,
a otvaranje poglavlja 27 koje se bavi životnom sredinom u pregovorima sa EU biće nam nepremostiva prepreka.
Nažalost, moramo priznati da su crnogorska svakodnevnica smetlišta kraj vodotoka i u njima, divlja smetlišta pored saobraćajnica, ugostiteljskih objekata, stambenih zgrada, posječene i neplanski eksploatisane šume, devastirana korita rijeka krađom pijeska i šljunka, divlja gradnja, fekalije na samim kupalištima i mnogo toga drugog što pokazuje kako sebičnost i pohlepa razaraju sopstveno biće.
Postojanje preko 350 divljih deponija različitih vrsta otpada, velikog broja crnih ekoloških tačaka (KAP, Željezara Nikšić, Termoelektrana i Rudnik uglja Pljevlja, deponije Gradac Pljevlja, Vasove vode Berane, brodogradilište Bijela...),
način na koji najveći broj lokalnih samouprava upravlja otpadom,
dovelo je do toga da se ovaj problem posmatra i kultorološki jer se nesposobnost institucija sistema negativno odrazila i na građanstvo.
EKOLOŠKA CRNA GORA
Šume su najveći ekosistemi u Crnoj Gori i pokrivaju 54% ukupne teritorije, što nas po stepenu šumovitosti, uz skandinavske zemlje čini jednom od najšumovitijih zemalja Evrope.
Međutim, krađa, neplanska sječa, prekomjerna ekspoloatacija, ograničena zakonska regulativa veliki su problemi u oblasti šumartsva.
Pored toga što se KAP smatra jednom od najvećih crnih ekoloških tačaka u Crnoj Gori što prouzrokuje kontinuirano trovanje zetske ravnice koja „hrani“ veliki dio Crne Gore,
mnogi izvještaji o stanju životne sredine pokazali su da građani Zete, zajedno sa građanima Pljevalja i Nikšića udišu vazduh najgoreg kvaliteta.
Najteža situacija po tom osnovu je u Pljevljima gdje je nivo zagađenosti vazduha često drastično iznad dozvoljenih limita.
Osim Termoelektrane i Rudnika uglja, tokom grejne sezone u dvije „Vodovodove“ kotlarnice dnevno izgori 20 tona uglja, a pored njih u Pljevljima ima četrdesetak drugih kotlarnica i oko 5000 individualnih ložišta u kojima godišnje izgori preko 100. 000 tona uglja bez ikakve zaštite.
Posljedice su veoma ozbiljne i ogledaju se u porastu broja oboljelih od respiratornih bolesti, porastu mortaliteta, smanjenju nataliteta i smanjenju broja stanovnika, dodatno usled iseljavanja.
Veliki ekološki genocid predstavlja i činjenica da privilegovane grupe pojedinaca svakodnevno bezrezervno eksploatišu i devastiraju korita naših rijeka, vadeći ilegalno ogromne količine šljunka,
odnosno zarađujući za jedan dan koliko država i lokalne samouprave po osnovu naplaćenih koncesija po ovom osnovu, prihoduju za godinu dana.
Naravno da je ovakvo stanje jedino moguće uz direktnu spregu tih privilegovanih pojedinaca i raznih nivoa vlasti.
Još je tragičnije kada neke privilegovane privatne firme ilegalno eksploatišu materijal iz rijeka,
a nakon toga ga koriste prilikom izvođenja javnih radova i fakturišu to gradu ili državi na naplatu,
tj. na kraju im građani plaćaju nezakonitu eksploataciju i krađu sopstvenog prirodnog bogatsva.
Alarmantni su podaci koji pokazuju da se na divljim deponijama odlaže blizu 40% ukupno stvorenog otpada, odnosno gotovo 80. 000 tona smeća.
Poka¬zatelji da se otpad organizovano razdvaja samo u Podgorici, Kotoru i Herceg Novom i to samo 2, 66% od ukupnih količina,
činjenice su koje pokazuju kako lokalne samouprave upravljaju otpadom i koliko modernih sanitarnih deponija imamo u Crnoj Gori.
Šta nudi Demokratska Crna Gora?
Ulaganje u čiste izvore energije;
efikasno sprečavanje i kontrolu zagađenja;
minimizaciju otpada i ekoloških rizika;
dosljedno realizovanje zakonom utvrđene obaveze da zagađivač životne sredine za to plaća odgovarajuću ekološku naknadu prema utvrđenim kriterijumima;
inteziviranje izgradnje sanitarnih deponija sa reciklažom i preradom komunalnog otpada;
podsticanje razvoja obnovljivih izvora energije;
afirmaciju energetske efikasnosti, odnosno poresko i drugo stimulisanje proizvođača koji upotrebljavaju „zelene tehnologije"
zaustavljanje devastacije korita rijeka i jezera,
kao i nelegalne eksploatacije šljunka i pijeska;
kontinuiranu edukaciju i podizanje svijesti građana o potrebi zaštite životne sredine;
decentralizaciju nadležnosti organa koji se bave ovim pitanjima;
uvođenje efikasnog informacionog i sistema monitoringa;
nastavak usaglašavanja domaćih propisa sa pravom Evropske unije;
toplifikciju Pljevalja u cilju smanjenja zagađenja;
hitno izdvajanje sredstava iz budžeta i apliciranje u evropskim fondovima za sanaciju crnih ekoloških tačaka;
da vlasti na državnom i lokalnom nivou pitanje upravljanja otpadom stave u vrh prioriteta imajući u vidu da odlaganje rješavanja ovog pitanja može imati nesagledive ekonomske i ekološke posljedice koje ćemo plaćati dugo;
uspostavljanje Registra zagađivanja životne sredine u skladu sa PRTR Protokolom;
da se maksimalni mogući državni kapaciteti odmah usmjere ka dostizanju ekološhih standarda EU
jer će u suprotnom proces pregovora biti veoma neizvjestan.
Naš zadatak:
Ekonomski sigurna i srećna porodica.
SAVREMENA CRNA GORA
Uvod:
Porodica je vodeći moralni subjekt u crnogorskom društvu,
izvor motivacije za društvenu solidarnost, uzajamnu podršku srodnika
i društvena pregnuća za odbranu i unapređenje svog kraja, zemlje i naroda.
Porodica priprema djecu za proces obrazovanja i društveni život.
Norme iznjedrene u životu jedne porodice važan su regulator njenih članova.
Nezaobilazna je funkcija porodice u unapređenju demografskih procesa u jednom društvu.
Snažne porodice mogu biti pokretači preduzetništva u privredi.
Moral¬na kohezija u održivoj porodici može ublažiti pritisak na javne fondove socijalnog osiguranja i zaštite.
Moralna kohezija u porodici počiva na slaganju roditelja i podjeli uloga između njih, kao i njegovanju i vaspitanju djece.
Osnovne komponente održive porodice su:
slobodno odabrana i uređena veza između roditelja, odgovorno vršenje roditeljskih prava
i zaštita prava djeteta.
Optimalna uloga roditelja u savremenim uslovima počiva u ravnoteži između ostvarivanja materinstva i očinstva i obavljanja društveno poželjnih ekonomskih aktivnosti van porodice, a radi njene dobrobiti.
Država svojim javnim politikama ne smije dozvoliti narušavanje ove ravnoteže.
Opis stanja:
Porodica je osnov stabilnog društva gdje se dominantno formira sistem vrijednosti koji afirmiše one vrline koje su prepoznate u svim demokratskim društvima: moral, mudrost, postojanost, hrabrost, ljubav i iskrenost.
Zbog sve češće, sa jedne strane, trke za novcem, a sa druge, velikog siromaštva i posebno nebrige države, porodica je prepuštena sama sebi.
Rezultat toga je porast nasilja u porodici i što je posebno zabrinjavajuće, porast devijantnog ponašanja djece i tinejdžera.
Takođe u porastu je broj razvedenih brakova, a mladi ljudi se sve teže odlučuju da zasnuju porodicu zbog ekonomske nesigurnosti.
Porodica kao osnovna ćelija društva se u periodu tranzicije posebno izgubila što se ogleda u otuđenosti, zanemarivanju starih i iznemoglih lica,
a izostala je i briga društva za ovom najranjivijom kategorijom stanovništva.
Sa razvojem društva usled sve većeg uticaja globalnih društvenih tokova mijenjaju se sastav i funkcija porodice, ali ona ostaje društveni ambijent u kojem se ostvaruje nezaobilazna uloga: vaspitanje i njegovanje djece, rješavanje osnovnih, moralno najosetljivijih potreba čovjeka i izazova sa kojima se susrijeće u privatnoj sferi.
Suočavamo se sa padom nataliteta i porastom broja napuštene djece.
Sve manji broj porodica živi u seoskim sredinama što ima i određene ekonomske efekte:
slabi preduzetnička snaga potrebna ruralnom razvoju
i umanjuje se vijek produktivnosti pojedinca kao člana porodice.
Šta nudi Demokratska Crna Gora?
Javne politike koje snažno podstiču povećanje stope nataliteta;
pružanje finansijske podrške hraniteljskim porodicama;
pružanje finansijske podrške u procesu biomedicinski potpomognutog oplođenja;
društveno odgovornu politiku koja će omogućiti raznim podsticajnim mjerama, olakšicama i subvencijama ekonomsko osnaživanje porodice,
posebno ekonomsko osnaživanje žena koje će potpuno ravnopravno sa muškarcima imati pravo na vlastitu imovinu, nasleđe, sigurno i pristojno zaposlenje, jednaku naknadu za rad;
pomoć institucija sistema prilikom započinjanja porodičnog biznisa nezavisno od toga iz koje ekonomske sfere se započinje;
pružanje jednakih šansi za žene i muškarce i adekvatno vrednovanje rada u domaćinstvu, jer taj rad nije ništa lakši od rada u društvu;
pomoć mladim bračnim parovima u rješavanju stambenih problema davanjem povoljnih kredita sa najnižom kamatnom stopom,
davanjem subvencija i raznih drugih olakšica;
izgradnju vrtića i produženih boravaka uz poštovanje evropskih standarda i mogućnost svoj djeci da budu korisnici istih;
izgradnju dnevnih centara za djecu sa invaliditetom;
pomoć porodicama koje su u stanju socijalne potrebe, izmjenom postojećih zakonskih rješenja;
jačanje institucija sistema koje bi svojim autoritetom sprovodile društ¬veno odgovorniju politiku u cilju suzbijanja i sprečavanja diskriminacije
i nasilja po osnovu pola;
nultu toleranciju prema nasilju nad ženama, djecom, starim i iznemoglim licima;
izmjene zakonodavnog i institucionalnog okvira, kako bi se nasilje u porodici tretiralo kao krivično djelo,
a ne kao prekršaj čime bi se uticalo na svijest nasilnika, što bi dovelo do smanjenja i prestanka nasilja u porodici čemu težimo;
posebno sankcionisanje svakog vida nasilja prema djeci, bilo u porodici, školi i uopšte društvu;
striktno i suštinsko poštovanje Konvencije Savjeta Evrope o sprečavanju i suzbijanju nasilja u porodici koju je Crna Gora ratifikovala i time preuzela obavezu da ispuni sve standarde koje ova Konvencija propisuje;
puno poštovanje Zakona o rodnoj ravnopravnosti
i omogućavanje većeg učešća žena u javnim poslovima, na rukovodećim mjestima i mjestima odlučivanja;
posebnu zdravstvenu zaštitu žena kao potrebu da imamo zdravo potomstvo.
CRNOJ GORI TREBAJU FABRIKE I NOVA RADNA MJESTA
Naš zadatak:
Razvoj i valorizacija, a ne rasporadaja i degradacija.
Uvod:
Stručnost, profesionalnost i kompetentnost su sastavni dio efikasne i demokratske vladavine.
U Crnoj Gori, međutim, već decenijama traje nekontrolisani proces promjena vlasništva, ili konkretnije, proces privatizacije koji se pretvara u otimanje društvenog bogatstva i bogaćenje pojedinaca,
radi zadovoljenja sopstvenih interesa i interesa njihovih prijatelja.
Opis stanja:
Crna Gora je zemlja koja je krajem prošlog vijeka na putu tranzicije ušla u proces privatizacije.
Nakon promjena pred novom vlašću se postavila dilema čemu dati prednost, zakonskom uređenju i razvoju institucija ili privatizaciji po svaku cijenu i bez odlaganja.
Prevladalo je mišljenje da se krene u privatizaciju odmah i bez odlaganja, što je imalo za posljedicu pored brojnih nezakonitosti i anomalija i katastrofalne posljedice po status i sudbinu proizvodnih kapaciteta.
Fabrike su promijenile vlasnike, novi vlasnici su ugasili proizvodnju, a radnike ostavili bez posla.
Rezultat procesa ovakve privatizacije imao je za posljedicu gašenje proizvodnje i gašenje radnih mjesta,
odnosno lično bogaćenje novih vlasnika na štetu države i građana Crne Gore koja se u daljem procesu stalno zaduživala, a svoje građane dovela na ivicu egzistencije i siromaštva.
Privatizacija nije dovela do onoga što je njena misija - ozdravljenja preduzeća i njihovog konsolidovanja već naprotiv kao rezultat tog procesa imamo zat¬vorene fabrike, desetine hiljada ljudi na birou rada, rasprodatu državnu imovinu, kratko rečeno ekonomsko socijalnu pustoš.
Privatizacija je više služila kao sredstvo da se pokriju vlastiti promašaji, a to znači da sredstva dobijena po tom osnovu služe za popunjavanje budžeta i rješavanje socijalnih problema, a ne za dokapitalizaciju i ozdravljenje preduzeća.
Umjesto fabrika koje su bili nosioci ekonomskog razvoja, danas na tom lokalitetu imamo napuštena postro-jenja, umrtvljen kapital, nepostojanje nove vrijednosti, štrajkove obespravljenih radnika koji su prepušteni stihiji.
CRNA GORA KOJA RADI
Šta nudi Demokratska Crna Gora?
Valorizaciju svih strateških resursa kao preduslov za razvoj Crne Gore;
strateški resursi u energetici, poljoprivredi, turizmu, rudnom bogatstvu, imaće odgovornog vlasnika i biće preduslov za dinamičniji razvoj države,
i zadovoljenje interesa svih građana Crne Gore;
neodložno stvaranje za ravnomjeran regionalni razvoj
koji mora obezbijediti jednaku šansu za sve građane, bez obzira da li žive na jugu, sjeveru ili u centralnom dijelu Crne Gore;
uvezivanje proizvodnih tokova kao preduslov ravnomjernog razvoja, kako bi se
međusobno dopunjavali i tako kao cjelina obezbjeđivali dinamičan i jednak razvoj,
koji će građanima obezbijediti uslove za normalan rad i sigurnu budućnost;
zaustavljanje migracije stanovništva na sjeveru Crne Gore otvaranjem novih radnih mjesta
imajući u vidu da je zbog nebrige za razvoj sjevernog dijela Crne Gore, sa jedne strane,
i urbanističkog haosa na jugu, a posebno u centralnom dijelu Crne Gore, gdje prednjači Podgorica, sa druge strane, došlo do migracije stanovništva ka centralnom i primorskom regionu, što je za posljedicu imalo u jednom dijelu Crne Gore prenaseljenost, a u drugom dijelu napuštanje domova i imovine.
Tako su, ostali značajni resursi na sjeveru, ali se odselio osnovni resurs - čovjek;
preduzimanje konkretnih mjera za obnavljanje proizvodnje i razvoj malih i srednjih preduzeća,
kako bi obezbijedili regulisanje tržišta rada kroz ostvarivanje politike tržišta rada jer Crnoj Gori trebaju fabrike i nova radna mjesta;
- unapređenje politike tržišta rada u cilju ublažavanja nezaposlenosti, jer ona treba primarno da utiče na strukturu ponude i potražnje, da unapređuje profesionalnu i prostornu mobilnost i pokretljivost.
Instrumenti politike tržišta rada se određuju pozitivnim propisima,
a odnose se prvenstveno na mjere u okviru posredovanja,
profesionalnog savjetovanja,
stručnog obrazovanja, profesionalne rehabilitacije,
podsticanja zapošljavanja, odnosno otvaranje novih radnih mjesta;
stvaraćemo uslove da politika tržišta rada bude upravo tačka u kojoj se dodiruju socijalna i tržišna politika jer u demokratskim državama ova dva aspekta se upotpunjuju i služe zajedničkom cilju.
Iz tih ciljeva su izvedene dvije politike zapošljavanja, aktivna i pasivna politika zapošljavanja.
U Crnoj Gori danas to nije slučaj tako da je stanje najblaže rečeno neodrživo;
afirmisaćemo aktivnu politiku zapošljavanja kao aktivnu mjeru, a stvarati uslove za socijalnu brigu o nezaposlenima, odnosno garantovati pasivnu politiku.
U ovom procesu moraju biti jasni odnosi poslodavca i radnika i moraju biti uređeni i garantovani sistemskim zakonom o radu i kolektivnim pregovaranjem.
U dijelu pasivne politike zapošljavanja partneri su država odnosno Zavod za zapošljavanje i nezaposleni radnici gdje se radnicima dok čekaju na zapošljavanje pasivnom politikom odnosno sistemskim zakonom o zapošljavanju garantuje i štiti pravo na materijalno-pravnu zaštitu.
Crna Gora je zemlja sa nevjerovatnom raznovrsnošću prirodnih bogatstava na geografski malom lokalitetu što joj pruža brojne komparativne prednosti.
Hidro potencijali, bogatsvo voda, broj sunčanih dana, kvalitet zemljišta, široka sirovinska baza (šuma, ruda, duvana, mliječnih prerađevina i drugog) omogućavaju da u domaćim okvirima dobijamo finanlni proizvod koji po kvalitetu i cijeni koštanja mora biti izuzetno konkurentan na evropskom tržištu, kako je i bilo nekada.
Formula uspjeha leži u otvaranju novih radnih mjesta.
Demokratska Crna Gora ima obavezu prije svega prema građanima i budućim generacijama da vrati proizvodnju na primarno mjesto kroz podsticajne mjere,
subvencionisanje,
povoljno produktivno kreditiranje jer prethodne dvije decenije predstavljaju primjer kako se vrši ekonomski genocid sopstvene države i njene budućnosti.
PRAVO NA RAD I ŽIVOT OD SOPSTENOG RADA
Naš zadatak:
Pravo na rad mora biti stvarnost, a ne fikcija.
Uvod:
Ustav Crne Gore definiše pravo na rad kao temeljno pravo.
Pravona rad se smatra jednim od osnovnih odnosa koji karakteriše jednakost i slobodu u odabiru zanimanja i jednako pravo za zasnivanje radnog odnosa.
Kada je riječ o ovom principu radi se o bitnom, novom, posebnom i specifičnom društveno-pravnom institutu koji prožima u osnovi sve odnose zasnovane na principima jednake dostupnosti i jednakih prava zavisno od sposobnosti svakog pojedinca i na negaciji svakog i svačijeg prava prisvajanja mimo rada.
ČLANSKA KARTA NIKAD VIŠE NEĆE BITI USLOV ZA POSAO
Opis stanja:
Stanje u Crnoj Gori je alarmantno.
Pravo na rad je više fikcija i želja nego stvarnost.
Ovo pravo nije pravo za sve, već pravo za one pojedince koji prihvataju, promovišu i proklamuju političku volju vlasti.
Ovakva stvarnost u Crnoj Gori stvara poremećaje i posljedice koje se negativno reflektuju na prosperitet i razvoj sa jedne strane,
i ličnu nesigurnost i beznađe pojedinaca koji imaju lični stav ali i nespornu sposobnost da stvaraju i doprinose razvoju i prosperitetu, sa druge strane.
Dakle, uzrok postojećeg stanja zaostajanja u razvoju Crne Gore jeste, negativna kadrovska selekcija
i eleminisanje onih koji slijepo ne slijede politiku vlasti.
U opisu stanja ne smiju se zaboraviti posljedice i rezultati promjene vlasništva odnosno pustoš koju je ostavila razorna privatizacija čije su posljedice pogubne,
posebno u procesu gubljenja prava na rad.
Oni zaposleni koji su stvarali i gradili fabrike, kroz rušenje i otimačinu fabrika ostali su na ulici.
Riječ je dakle, o armiji ljudi koji su statusno i ekonomski žrtve tranzicije.
Šta nudi Demokratska Crna Gora?
Efikasnu ekonomiju i dinamični razvoj kao osnovnu pretpostavku za otvaranje novih radnih mjesta
koja garantuju produktivno zapošljavanje i pravo na rad kao stvarno, realno pravo i to isključivo prema sposobnostima
i nikada više prema političkoj pripadnosti, odnosno članska karta nikada više ne smije biti uslov za ostvarenje prava na rad i zapošljavanje;
vrednovanje kadrovske funkcije kao najznačajnije poslovne funkcije jer su kadrovi nosioci razvoja,
a kadrovska funkcija razvoja ljudskog činioca u savremenim uslovima postaje presudan faktor društveno-ekonomskog razvoja.
Učinićemo sve da kadrovska funkcija postane stalna i sistematska aktivnost u cilju obezbeđenja potrebnih kadrova po broju i strukturi kako bi se stvorili uslovi za ostvarenje poslovnih ciljeva u privrednom razvoju.
Savremena naučno-tehnička revolucija zahtijeva da kadrovska funkcija dobije sve veći značaj;
poštovanje principa zakonitosti i razvoja,
jednakih prava za sve,
jer jedino na ovim postulatima je moguća uzročna i suštinska povezanost privrednog i kadrovskog napretka i razvoja,
polazeći od toga da su ove razvojne činjenice dio istog procesa koji samo u zajedničkoj korelaciji obezbeđuje napredno i srećno društvo;
maksimanlnu posvećenost stvaranju uslova za lica sa invaliditetomkoja će tako ravnomjerno učestvovati u prosperitetu i razvoju,
ali i sopstvenim osposobljavanjem raditi na ličnoj i društvenoj afirmaciji;
DECENTRALIZACIJA I JAČANJE LOKALNE SAMOUPRAVE
USLUŽBI GRAĐANA
Naš zadatak:
Jaka, moderna, decentralizovana, razvojno orijentisana lokalna samouprava u službi građana!
Uvod:
Razvijena lokalna samouprava jedan je od uslova demokratije i prva instanca za rješavanje potreba građana.
Lokalna samouprava može postati efikasna i efektivna u de- centralizovanom sistemu,
jer samo takav sistem pruža lokalnim zajednicama mogućnost odlučivanja o svim pitanjima od neposrednog značaja za život i rad građana,
ali i mogućnost akcija i investicija na lokalnom nivou.
Decentralizacija, naročito u funkcionalnom smislu povećanjem nadležnosti lokalnih samouprava,
razvoj putne infrastrukture,
zaštita i planska valorizacija prirodnih bogatstava predstavljaju osnov za ekonomski razvoj,
ali i zaustavljanje velikih migracija, raseljavanja, odnosno depopulacije posebno sjevernog dijela Crne Gore.
Svaka lokalna samouprava raspolaže određenim komparativnim prednostima koje je potrebno pravilno usmjeravati i omogućavati njihovu valorizaciju u interesu građana tog područija razvojem saobraćajne mreže,
poljoprivrede,
preduzetništva,
turizma, telekomunikacija i pravilnog raspolaganja prirodnim resursima.
Regionalana politika EU podrazumijeva podršku projektima za ravoj infrastrukture,
poljoprivrede,
podsticanje industrije zemalja u razvoju u cilju smanjivanja razlika među regijama i jačanja konkurentnosti lokalnih samouprava.
Zemlje kandidati za članstvo u EU u cilju reformi na evropskom putu imaju mogućnost apliciranja za navedena sredstva koja su objedinjena u Instrument pretpristupne podrške (IPA).
Značajno finansiranje regionlnih politika EU ostvaruje se i preko Evropskog regionalnog fonda za razvoj, Evropskog socijalnog fonda i Kohezijskog fonda.
Finansijska autonomnost jedan je od preduslova razvoja lokalne samoupave,
a time i ukupnog ravnomjernog razvoja opština u Crnoj Gori.
Finansiranje funkcija lokalne samouprave zahtijeva njihovu određenu materijalnu i normativnu samostalnost,
te realno sprovodljive instrumente naplaćivanja prihoda,
bez čega nema organizovane lokalne samouprave i zadovoljavanja potreba građana.
Opis stanja:
Nedostatak sredstava doveo je u pitanje izvršavanje obaveza najvećeg broja jedinica lokalne samouprave, ostvarivanje njihovih budžeta, a time i lokalni ekonomski razvoj.
Izvorni i ustupljeni prihodi koji pripadaju opštinama saglas- no vazećoj zakonskoj regulativijasno pokazuju da najveći dio opština nije u mogućnosti da samostalno obezbjeđuje likvidnost,
odnosno većina lokalnih samouprava se nalazi na listi korisnika Egalizacionog fonda čime država omogućava održavanje finansijske ravnoteže što dugoročno ne može biti rješenje.
Prihodi koje lokalne samouprave ostvaruju od koncesionih naknada na ime eksploatacije prirodnih bogatstava na njihovoj teritoriji su poražavajući i pokazuju veliki javašluk u toj oblasti.
Visina dugovanja jednog broja opština i logika vođenja ekonomske politike posebno u dijelu zaduženja stvaraju osnov za ozbiljnu zabrinutost u pogledu budućih implikacija.
Djelokrug lokalne samouprave jedno je od najznačajnijih pitanja na kome se sagledava stepen razvoja lokalne samouprave.
Međutim, suprotno osnovnim načelima Evropske povelje o lokalnoj samoupravi, umjesto decentralizacije,
vlast je dezavuisala je sistem lokalne samouprave, i posebnim zakonima izvršila centralizaciju poslova iz njene nadležnosti.
Skupštine opština, Glavnog grada i Prijestonice nemaju ulogu i značaj koja bi im trebala pripadati kao predstavničkom organu kojeg građani biraju na neposrednim izborima.
Upravne odbore preduzeća čiji su osnivači lokalne samouprave sačinjavaju po pravilu partijski predstavnici kojima je to obilježje glavna preporuka pa samim tim pretežno statitraju u radu,
umjesto da pred- stavlaju krovni organ upravljanja po principima korporativnog upravljanja.
Ovo je dio javnih finansija koji suštinski niko ne kontroliše u Crnoj Gori, a na godišnjem nivou se njihovim poslovanjem potroše na desetine miliona eura sredstava građana.
Nizak stepen transparentnosti i javnosti rada predstavljaju krupne nedostake u funkcionisanju brojnih lokalnih samouprava.
Mjesne zajednice kao matične ćelije organizovanja i djelovanja građana suštinski nemaju ulogu koja im pripada saglasno svim pozitivnim propisima, kao i Evropskoj povelji o lokalnoj samoupravi.
Umjesto ključnog posrednika između građana i lokalnih samouprava u rješavanju osnovnih životnih problema i razvoju mjesnog područja, mjesne zajednice nerijetko predstavlaju partijske filijale i pasivne posmatrače u odnosu na ono što je funkcija njihovog organizovanja.
Šta nudi Demokratska Crna Gora?
Funkcionalnu decentralizaciju vlasti kroz jačanje lokalnih samouprava i vraćanje njihovih izvornih nadležnosti;
povećanje sigurnih izvornih prihoda koji će omogućiti razvoj jedinica lokalne samouprave i ostvarivanje poslova od neposrednog interesa za građane;
osnivanje novih opština koje imaju ekonomsku održivost;
povećanje nadležnosti lokalnih samouprava u raspolaganju državnom imovinom;
jačanje uloge i značaja skupština gradskih opština, skupština opština, Glavnog grada i Prijestonice kao krovnog, predstavničkog organa građana;
profesionalizaciju i nezavisnost upravnih odbora preduzeća koja obavlaju javnu funkciju,
mnogo veći stepen javnosti rada,
kao i insistiranje da eksterni oblik revizije finansija lokalnih samouprava vrši Državna revizorska institucija;
striktnu primjenu Evropske povelje o lokalnoj samoupravi;
podizanje stepena transparentnosti i javnosti rada lokalnih samouprava;
da mjesne zajednice budu istinski „glas“ građana u cilju zadovoljenja njihovih potreba.
RAVNOMJERNI REGIONALNI RAZVOJ
Naš zadatak:
Ubrzano i efikasno smanjivanje razlika u regionalnom razvoju Crne Gore.
Uvod:
Jedno od najvažnijih pitanja makroekonomske politike svake zemlje jeste njen ravnomjeran ekonomski razvoj na cijeloj teritoriji.
Jedan od važnih uzroka niskog stepena razvijenosti Crne Gore je njen nerav-nomjeran regionalni razvoj, odnosno neujednačen razvoj Sjevernog, Središnjeg i Primorskog regiona.
Prostorni Plan Crne Gore do 2020. godine, kao i Zakon o regionalnom razvoju, u skladu sa geografskim karakteristikama i razmještaju prirodnih uslova za razvoj, u Crnoj Gori definišu tri geografska regiona: Primorski, Središnji i Sjeverni.
Sjeverni region čine: Andrijevica, Berane, Bijelo Polje, Gusinje, Mojkovac, Kolašin, Petnjica, Plav, Pljevlja, Plužine, Rožaje, Šavnik i Žabljak.
Središnji region čine: Glavni grad Podgorica, opština Danilovgrad, opština Nikšić i Prijestonica Cetinje.
Primorski region čine: Bar, Budva, Herceg-Novi, Tivat, Kotor, Ulcinj.
Sjeverni region se prostire na 52, 8%, središnji na 35, 6%, a primorski region na 11. 6% teritorije Crne Gore.
Od ukupnog broja stanovnika prema državnom popisu iz 2011. godine najveći broj stanovnike je u Središnjem regionu 293. 509 (47, 3%), zatim Sjevernom regionu 177 837 (28, 7%), dok je Primorski region sa najmanjim brojem sta¬novnika 148. 683 (24, 0%).
Opis stanja:
Sjeverni region je geografski najrasprostranjeniji, ali karakteriše ga veoma niska gustina naseljenosti.
Usled teškog ekonomsko-socijalnog statusa stanovništva,
loše putne i komunalne infrastrukture,
industrijske pustoši koju je uzrokovala pljačkaška privatizacija,
stanja u kojima se nalaze lokalne samouprave,
prisutna je snažna migracija stanovništva u centralni i južni region, koja je uslovila krajnje neizvjesnu budućnost brojnih opština na sjeveru zemlje.
Neprihvatljivo je da sjeverni region sa svim prirodnim bogatstvima koje ima u vidu hidropotencijala, poljoprivrednih površina, stočnog fonda, rezervi uglja, cinka, olova, turističkih potencijala nalazi se u ovakvom stanju uz jedan neprimjeren i maćehinski odnos države u dužem vremenskom periodu.
JEDNAKA CRNA GORA
Središnji region obuhvata nešto više od trećine ukupne teritorije Crne Gore, ali ga naseljava blizu polovine ukupnog stanovništva Crne Gore, uz veoma izražen priliv stanovništva iz sjevernog regiona i tendenciju konstanog rasta priliva, posebno u glavni grad Podgoricu.
Njegova razvijenost se u prošlosti uglavnom oslanjala na industrijski sektor, građevinarstvo, trgovinu i ugostiteljstvo, proizvodnji električne energije,
ali i poljoprivredu, posebno ako govorimo o plodnoj Zetskoj i Bjelopavlićkoj ravnici.
Tranzicija sa svim svojim negativnim efektima koji su je pratili i nedomaćinskim odnosom onih koji su djelovali u ime države imala je posebno pogubne posljedice na razvoj Nikšića i Cetinja zbog uništavanja i devastacije industrije, kao privredne grane koja je bila motor razvoja ovih opština.
Središnji region je istovremeno i univerzitetski centar Crne Gore, područije u kome gravitira najveći dio mlade populacije.
Kada je u pitan¬ju komunalna i putna opremljenost najvećeg dijela Nikšića, Cetinja, Danilovgrada i urbanih naselja i sela glavnog grada,
slobodno možemo reći da je trenutno stanje, odnosno nivo kapitalnih ulaganja veoma daleko od nivoa gradova razvijenih evropskih zemalja i parametara koji znače osnovne uslove za život u 21. vijeku.
Primorski region obuhvata praktično deseti dio ukupne teritorije Crne Gore, a naseljava ga četvrtina ukupnog stanovništva Crne Gore.
Kao i središnji region, bilježi značajan priliv stanovništva iz sjevernog regiona, al i radnika iz zemalja okruženja, naročito za vrijeme turističke sezone.
Zbog svojih izvanrednih, i u svijetu prepoznatljivih prirodnih potencijala, razvoj je baziran na turizmu i ugostiteljstvu, pomorskoj privredi,
kao i jednom manjem dijelu poljoprivrede.
Smatra se najrazvijenijim dijelom Crne Gore, al i područijem u kojem je potrebno hitno preduzimanje mjera posebno u dijelu neplanske gradnje i urbanizacije
jer nastavak dosadašnjeg načina djelovanja dugročno može da ima dalekosežne posljedice.
Razlike u stepenu regionalne razvijenosti dostigle su tako visok nivo da definitivno predstavlaju okove razvoja Crne Gore.
Tranzicija, i u dobrom dijelu pljačkaška privatizacija, sa svojim razarajućim posljedicama prisutna je praktično u svakom dijelu naše zemlje.
Zatvorene fabrike, uništeni industrijski giganti, obespravljeni radnici, rasprodaja državne imovine, devastacija i otimačina prirodnih bogatsatava učinili su da umjesto razvoja, u kontinuitetu posljednjih decenija gledamo stagnaciju i ekonomsko posrtanje na teritoriji čitave Crne Gore.
Međutim, svakako da postoji značajna disproporocija u regionalnim dimenzijama koja jasno pokazuje da se sjeverni dio Crne Gore po svim parametrima nalazi u mnogo težoj poziciji u odnosu na centralni i južni dio države.
Ekon- omsko-socijalni položaj građana, status radnika posebno gubitnika tranzcije,
stanje industrijske proizvodnje,.
saobraćajne infrastrukture
jasno pokazuju da su hitne mjere i kapitlna ulaganja uslov opstanka građana na sjeveru, zaus¬tavljanja depopulacije koja vodi ka metropolizaciji Crne Gore u vidu ubrzanog i nekontrolisanog naseljavanja Podgorice i određenih opština na primorju
Šta nudi Demokratska Crna Gora?
Ravnomjeran regionalni razvoj kao strateški prioritet Crne Gore i uslov ekonomskog oporavka i prosperiteta posebno devastiranih područja;
zakonske izmjene koje će omogućiti veći fiskalni zahvat u pripadajućem dijelu prihoda lokalnih samouprava;
valorizaciju prirodnih bogatstava u interesu lokalnih samouprava na čijoj teritoriji se nalaze
i sprječavanje bezakonja i otimačine u ovoj oblasti;
povećanje kapitalnih ulaganja posebno vodeći računa o sjeveru zemlje i saobraćajnoj infrastrukturi kao osnovu regionalnog razvoja;
mnogo veća izdvajanja iz Budžeta za agro-budžet i razvoj preduzetništva;
poreske olakšice poslodavcima koji otvaraju nova radna mjesta u nerazvijenim opštinama;
podsticanje efikasnije saradnje lokalnih samouprava i institucija EU kako na polju edukacije,
tako i korišćenja sredstava iz fondova EU za regionalnu politiku;
afirmaciju prirodnih bogatstava,
regionalnih i lokalnih kultura,
njihovih različitosti i specifičnosti kao vidova turističke ponude.
JAVNA UPRAVA
Naš zadatak:
Novo javno upravljanje - od vladavine ka upravljanju!
Uvod:
EKONOMIČNIJA I EFIKASNIJA JAVNA UPRAVA
Kvalitet života građana u savremenim državama zavisi od znanja, vještina, efikasnosti, odanosti i morala na osnovu kojih javna uprava obavlja svoje dužnosti i ostvaruje ciljeve koji su joj povjereni u ime građana.
Javna uprava, zbog svoje pozicije u strukturi državne vlasti i društvene uloge koju ostvaruje u neposrednom odnosu s građanima, može da bude motor ukupnog društvenog razvoja, ali isto tako i kočnica ekonomskog prosperiteta države.
Tokom posljednjih decenija sve se više afirmisala uloga javne uprave kao pokretača i izvršioca raznih politika kojima se rješavaju konkretni društveni problemi.
Kako je problema koje treba riješiti uvijek više nego sredstava koja se za to mogu upotrijebiti, preovladava težnja da javna uprava bude adekvatan spoj efikasnog i ekonomičnog.
Javna uprava mora biti organizovana tako da na najsavre- meniji i najekonomičniji način pruža usluge svim građanima i pravnim licima, jer je to osnovna svrha njenog postojanja,
dok evropski koncept i standard upravljanja javnim sektorom mora postati i naš.
Opis stanja:
Partijska država, odnosno država u kojoj postoji znak jednakosti između partije i institucije sistema blokira razvoj i modernizaciju društva i države.
Ona govori o površinskoj demokratizaciji, koja ne dopire do vladavine prava i uspostavljanja institucionalnih okvira u suštinskoj ravni.
Izvjesna nastojanja da se one uspostave postoje, ali su ona uglavnom neuspješna, jer prikriveni savezi političkih i ekonomskih elita onemogućavaju uspostavljanje institucionalne kontrole koja bi eliminisala razmjenu uticaja, moći i novca.
Jednakost partije, države i biznisa, odnosno njihova interesna sprega znači onemogućavanje primjene zakona.
U Crnoj Gori ne postoji vladavina prava kao temelj jednakosti i stvaranja pravne sigurnosti pojedinca, ali i čitavog društva,
što je osnovni preduslov društvenog, privrednog i političkog razvoja.
Javna uprava u Crnoj Gori je u značajnoj mjeri predimenzionirana,
poslovično neefikasna,
uz nedovoljan stepen profesionalnosti,
a visok stepen korupcije i nepotizma.
Nije zaživjela ključna obaveza javne administracije koja nalaže da bude lako dostupan servis građanima i privredi.
Kao nužna potreba nameće se povećanje efikasnosti kod upravljanja u javnom sektoru,
odnosno, komplikovane administrativne procedure je potrebno smanjiti i pojednostaviti.
Zapošljavanje u javnoj upravi se odvija u značajnoj mjeri na osnovu partijske pripadnosti.
Vertikalno i horizontalno napredovanje(prelazak u drugi organ), u pretežnoj je indirektnoj zavisnosti od odluka partijskih organa.
Javnu administraciju u Crnoj Gori koja je ograničena pravilima, orijentisana na postupke i procedure, fokusirana na inpute a ne na rezultate, mora ubuduće zamijeniti administracija koja će biti oblikovana prema građanima, odnosno usmjerena na rezultate, a ne na procedure.
Iz tih razloga javna administracija mora da se promijeni tako da postane fleksibilna, inovativna, sposobna da rješava probleme građana.
U prilog negativnoj kvalifikaciji javnog upravljanja ide i činjenica da u velikoj mjeri u bordovima direktora sjede pojedinci koji su angažovani ne po stručnim kvalitetima, već po partijskoj pripadnosti.
Pojedinci angažovani po partijskoj pripadnosti jednostavno rečeno gostuju u bordu direktora,.
i u takvim uslovima skoro da je nemoguće profesionalizacija menadžera koja bi značila identifikaci¬ju problema i preduzimanje mjera za unapređenje rada preduzeća, odnosno obavljanje kontolnog mehanizma usljed nepostojanja nadzornog odbora
Za razliku od razvijenih zemalja tržišne privrede gdje je u parlamentu prisutna permanentna briga za kvalitet korporativnog upravljanja, rada revizora i račun¬ovođa, u Crnoj Gori to nije slučaj.
Crna Gora bi morala da uspostavi jedno takvo tijelo koje bi analiziralo proces korporativnog upravljanja i davalo predloge na planu njegovog unapređenja.
Šta nudi Demokratska Crna Gora?
Donošenje Zakona o Vladi Crne Gore kojim bi se utvrdila prava i obaveze, definisala organizacija i broj ministarstava adekvatno veličini i broju stanovnika Crne Gore;
formiranje moderne, funkcionalne, efikasne i ekonomične Vlade Crne Gore;
novi javni menadžment koji će biti odraz apolitičnosti i poslovne orijentacije javne uprave;
donošenje zakona kojim bi se uspostavila kvalitetna organizacija i podigao kvalitet ostvarivanja zaštite i prava građana, privrednih i drugih subjekata,
racionalnost, efikasnost i odgovornost;
povećanje efikasnosti javne administracije smanjenjem i pojednostavljenjem glomazne i komplikovane administrativne procedure;
upravni odbori kao krovni organi rukovođenja u preduzećima biće odraz stručnosti, kompetetenosti i nepris- trasnosti,
a ne stepena kvaliteta odrađivanja partijskih što je u najvećoj mjeri odraz njihovih struktura u sadašnjem sastavu;
primijenjivanje principa strategijskog upravljanja (strategijskog menadžmenta);
preduzimanje mjera za podizanje kvaliteta korpora¬tivnog upravljanja, rada računovođa i revizora;
zapošljavanje građana u javnoj upravi zasnovanom na principu profesionalnog znanja i stručnosti.
ZDRAVA HRANA, BOGATO SELO, MODERNA POLJOPRIVREDA
Naš zadatak:
Savremena poljoprivreda kao strateška grana razvoja, moderna poljoprivredna proizvodnja, bogato selo, zdrava hrana.
Uvod:
Stanje poljoprivredne proizvodnje danas u Crnoj Gori je zabrinjavajuće.
Država koja je druga po površini poljoprivrednog zemljišta po glavi stanovnika u Evropi, država koja ima izobilje sunca, plodno zemljište i velike rezerve čiste i pitke vode ne može i ne smije da dozvoli da uvoz hrane i poljoprivrednih proizvoda čini više od 80% ukupnih potreba stanovništva.
Tome treba dodati da država ne nalazi rješenje da kroz regulaciju voda Skadarskog jezera dobije 17 000 hektara najplodnijeg zemljišta u Evropi,
kao i da na istom lokalitetu leže nemjerljive količine ekološkog đubriva, tzv. treseta koji se ne koristi u poljoprivrednoj proizvodnji.
Odvodnjavanjem ovih površina zaštitilo bi se ravničarsko priobalje Skadarskog jezera i stanovništvo od čestih poplava i nepogoda.
Opis stanja:
Danas je Crna Gora i pored činjenice da prednjači u raspoloživim resursima koji čine sve preduslove za razvoj poljoprivrede i proizvodnju zdrave hrane uglavnom nerazvijena poljoprivredna zemlja.
Crna Gora uvozi više od 80% poljoprivrednih proizvoda od ukupnih potreba stanovništva.
Crnogorsko selo je uglavnom zapušteno, a poljoprivredno imanje napušteno.
Sudbinu crnogorskog sela dijeli sjever države u cjelini.
Naime, sela na sjeveru Crne Gore su uglavnom uništena i mogu se naći samo staračka domaćinstva koja ne mogu brinuti ni o sebi, a kamoli o razvoju poljoprivrede i stočarstva.
KONKURENTNA CRNA GORA
Šta nudi Demokratska Crna Gora?
Očuvanje postojećih resursa i njihovo racionalno korišćenje
uz stalnu prevenciju i obavezu zagađivača da plaća za štetu koju je učinio;
sačuvaćemo ne samo zdravu proizvodnju već i vodene resurse, značajne zalihe pitke izvorske vode, zemljišta, bogati biljni i životinjski svijet, šume i druga bogatstva za generacije koje dolaze;
efikasnu zaštitu zdrave životne sredine,
kao ljudskog prava koje pored
međunarodnog prava štite zakoni i Ustav Crne Gore;
učinićemo da poljoprivreda predstavlja značajnu razvojnu granu privrede i da taj značaj mora biti sve veći.
Garancija za ovakvo shvatanje ubrzanog razvoja i modernizacije u poljoprivredi Crne Gore jesu povoljna klima, sačuvano poljoprivredno zemljište, obilje čiste vode, u južnom i centralnom dijelu, obilje sunca, na sjeveru pogodna klima za tradicionalnu proizvodnju;
dalju saradnji sa susjednom Albanijom,
i uz korišćenje Evropskih fondova završimo regulaciju voda Skadarskog jezera, kako bi Crna Gora dobila 17 000 hektara najplodnijeg zemljišta,
i stanovništvo trajno zaštitimo od učestalih poplava koje ugrožavaju, ne samo imovinu, već i život građana;
podsticajne mjere države i veća sigurnost i izvjesnost u otkupu poljoprivrednih proizvoda i njihov izvoz na ev¬ropsko i svjetsko tržište;
uvećanjem agrobudžeta podsticaćemo veću i raznovrsniju proizvodnju kroz selekciju sjemena i obogaćivanje zemljišta potrebnim sastojcima.
Mora se unaprijediti adekvatno školovanje poljoprivrednih proizvođača,
kao i školovanje specijalističkih kadrova
i hitno angažovanje i zapošljavanje poljoprivrednih inžinjera i drugih kadrova sa evidencije zavoda za zapošljavanje;
organizovanje efikasnih i stručnih savjetodavnih službi i zadovoljavanje potreba poljoprivrednih gazdinstava na tržišnoj osnovi (organizovana zaštita i drugo);
učinićemo da Biotehnički fakultet dobije šansu da sa naučnog i stručnog aspekta proučava i prati unapređenje i zaštitu poljoprivredne proizvodnje;
zaustavićemo uvoznički lobi koji uništava našeg poljoprivrednog proizvođača, demotiviše ga i uzrokuje povećanje neobradivih poljoprivrednih površina;
ukinućemo oporezivanje obradivih poljoprivrednih površina,
pomoći proizvođačima u zaštiti i osiguranju svojih usjeva
i brojnim podsticajnim mjerama i zalaganjima nadležnih organa obezbijediti povećanje izvoza i ušešća domaćih proizvoda na crnogorskom tržištu.
SAOBRAĆAJ I INFRASTRUKTURA
Naš zadatak:
Sigurna, bezbjedna, moderna, savremena saobraćajna infrastruktura.
Uvod:
Saobraćaj je indikator društveno-ekonomske razvijenosti.
Saobraćajna politika je dio ukupne ekonomske politike jedne zemlje i predstavlja sintezu javnih interesa u domenu saobraćaja
i važan sastavni dio društvenih aktivnosti u domenu razvoja zemlje.
Saobraćajnom politikom se direktno utiče na razvoj saobraćaja, određuju koraci na tom putu i ukazuje na prioritete.
Racionalna i dosljedna politika razvoja pojedinih vidova saobraćaja doprinosi ekonomskom prosperitetu i
omogućuje efikasno korišćenje sredstava iz budžeta države na povećanju kvaliteta saobraćaja i instrumenta za efikasno upravljanje saobraća¬jnom infrastrukturom,
koja se može posmatrati i kao instrument za ravnomjerni regionalni razvoj i jačanje teritorijalnog integriteta države.
Saobraćajne inves¬ticije su kapitalno intezivne.
Saobraćajni sistem se mora posmatrati kao jedna cjelina u kojoj su sve grane komplementarne i kompatibilne, a ne konkurentne.
Cilj saobraćajne politike Crne Gore treba da bude razvijanje saobraćajnog sistema na konceptu „održivog“ razvoja i
tzv. sveobuhvatnog planiranja, koji će karakterisati efikasnost uz visok kvalitet usluga,
optimalnu bezbjednost,
niže troškove i što manje negativnog ukupnog djelovanja na životnu sredinu.
Opis stanja:
Pozicija saobraćaja u cjelokupnom crnogorskom sistemu je inferiorna.
Oblast saobraćaja u državi Crnoj Gori treba posmatrati kroz dva dominantna aspekta: kvalitet života i ukupan ekonomski razvoj.
Nijedna strategija razvoja Crne Gore ne može se realizovati bez poboljšanja i
modernizacije saobraćajnog sistema.
Saobraćajna povezanost se može podijeliti na intraregionalnu (unutar regiona), interregionalnu (među regionima) i eksternu (spoljnu - sa okruženjem).
Kada je u pitanju intraregionalna povezanost u Crnoj Gori može se konstatovati vrlo loše stanje,
jer se ne pristupa sveobuhvatnim rekonstrukcijama putnih pravaca, već se rekonstrukcije svode na popravke koje imaju za cilj kratkoročno osposobljavanje puteva.
Kada je u pitanju prevoz putnika, najčešće se može govoriti o neorganizovanosti.
Slikovit je podatak da je Podgorica jedan od rijetkih, ako ne i jedini glavni grad u civilizovanom svijetu koji nema organizovan gradski prevoz kroz privredno društvo čiji je osnivač lokalna samouprava.
RAZVIJENA CRNA GORA
Većina regionalnih puteva nalazi se u veoma lošem stanju.
Kao primjer mogu se navesti: Bioče-Mateševo, Mateševo-Andrije- vica, Mioska-Savnik, Plužine-Trsa-Žabljak, Mojkovac-Đurđevića Tara, Virpazar-Ostros-Vladimir.
Magistralni putevi u Crnoj Gori najblaže se mogu okarakterisati kao nebezbjedni.
Posljednjih godina urađena je sanacija niza kritičnih tačaka, ali i dalje se za magistralni put Podgorica-Kolašin može reći da je to put visokog rizika.
U vrlo lošem stanju je i magistralni put koji spaja Plužine sa granicom Bosne i Hercegovine, kao i put Rožaje-Mehov krš.
Visokofrekventni magistralni put Cetinje-Budva naročito u dijelu od Obzovice do Budve s aspekta povećanja njegove bezbjednosti odavno je spreman za ozbiljnu rekonstrukciju.
Crna Gora je jedina država jugozapadne Evrope koja nema nijednog metra autoputa.
Početak gradnje autoputa Bar-Bol- jare pompezno je najavljen još septembra 2009. godine.
Crna Gora ima jednu od najsporijih pruga u Evropi.
Već odavno najavljivana rekonstrukcija pruge Beograd-Bar kao međudržavni projekat Crne Gore i Srbije nije realizovana, osim pojedinih kratkih dionica.
Nema ozbiljnih planova za obnovu pruge od Nikšića do Čapljine i Podgorice prema Skadru.
Crna Gora je u tranzicionom periodu gotovo uništila svoju pomorsku flotu što je nedopustivo za jednu pomorsku državu.
Naročito je to problematično sa aspekta zapošljavanja domaćeg obrazovanog pomorskog kadra.
Što se tiče vazdušnog saobraćaja, jedina nacionalna aviokom- panija stvorila je ogromna dugovanja, što je posljedica nekon- trolisanog, neodgovornog i nestručnog upravljanja.
Građani Crne Gore i dalje plaćaju veoma visoke cijene avioprevoza naročito na destinacijama u regionu jugozapadne Evrope.
Šta nudi Demokratska Crna Gora?
Punu usresređenost i preduzimanje aktivnih mjera da kopneni, vazdušni i pomorski saobraćaj dostignu što je moguće prije standarde Evropske Unije u ovoj oblasti,
posebno imajući u vidu da je turizam strateška grana razvoja Crne Gore;
prioritetne kapitalne investicije u vidu izgradnje autoputa Bar-Boljare,
Jadransko-jonskog autoputa, završetku izgradnje magistralnog puta Podgorica-Gusinje,
izgradnji zaobilaznica oko svih većih urbanih naselja, naročito u primorskim opštinama;
završetak modernizacije i rekonstrukcije željezničke pruge Bar-Beograd,
modernizacija i proširenje kapaciteta aerodroma Golubovci i Tivat,
širenje kapaciteta postojećih luka uz vođenje računa o zaštiti životne sredine i razvoju turizma, kao i stvaranje nacionalne pomorske kompanije;
stvaranje održivog i efikasnog sistema održavanja postojećih puteva i njihove modernizacije radi povećanja bezbjednosti postojećih putnih pravaca,
izgradnja novih regionalnih i magistralnih puteva u cilju rav¬nomjernog regionalnog razvoja i stvaranje uslova za podizanje nivoa konkuretnosti saobraćajnog tržišta;
organizovan gradski prevoz kroz privredno društvo čiji je osnivač lokalna samouprava.
TURIZAM
Naš zadatak:
Crna Gora turistička atrakcija, zemlja u koju gosti dolaze i rado se vraćaju!
Uvod:
ŠANSA CRNE GORE
Crna Gora je jedna od najljepših turističkih destinacija na Med-iteranu, sa prisutnošću turizma dužom od 80 godina, dok o turizmu kao o masovnom fenomenu možemo govoriti unazad 60 godina.
Od tada turizam predstavlja jedan od najvažnijih generatora ekonomskog razvoja Crne Gore.
Ranu fazu razvoja crnogorskog turizma karakteriše nekoliko faza, a prva je od 1964. do razornog zemljotresa 1979. godine koju obilježava izgradnja osnovnih turističkih kapaciteta uz prateću infrastukturu.
Ovo je period u kome je turizam najviše doprinio razvoju i prosperitetu Crne Gore.
Druga faza u razvoju našeg turizma odnosi se na period nakon zemljotresa do 1991. godine.
Za ovaj period je karakteristična činjenica da je najveći dio hotelskih kapaciteta u Crnoj Gori bio popunjen gostima sa inostranog tržišta.
Treća faza je takozvani sankcioni i tranzicioni turizam koji je mijenjao svoje pojavne oblike na više načina i čije pojedine elemente imamo sve do današnjih dana.
U strukturi noćenja stranih turista, u 2014. godini, najviše noćenja ostvarili su turisti iz Rusije (30, 0%), Srbije (24, 0%), Bosne i Hercegovine (7, 5%), Ukrajine (5, 8%) itd. , a prihodi od turizma u prethodnoj godini iznosili su preko 800 miliona eura.
Opis stanja:
Problemi sa kojima se susrijeće crnogorski turizam nijesu novi i konstatovani su još prije dvadesetak godina, a neki od njih su:
sezonski karakter turističkog prometa,
saobraćajno povezivanje i
nedostatak savremenih komunikacija (auto-putevi),
sezonska zaposlenost,
prisutnost sive ekonomije i brojni drugi.
Aktuelna vlast nije učinila puno na njihovoj sanaciji uprkos usvojenom normativnom okviru za razvoj turizma u koji spadaju Prostorni plan, Generalni plan i mnogi detaljni urbanistički planovi po opštinama.
Prekomjernom gradnjom Budva je narušila ambijent mediteranskog područja, a „betonizacija“ se raširila na brojne djelove budvanske opštine.
Petrovac, kao jedan od turističkih dragulja, doveden je zbog prekomjerne i neplanske grad¬nje u poziciju da je konstantno nakon većih padavina suočen sa dramatičnim poplavama.
Herceg Novi, Kotor i Ulcinj su platili ceh loših privatizacija, odnosno ostali su bez značajnijih hotelskih kapaciteta.
U potpunosti smo zapostavili auto-kampove, dok npr. Istra u Hrvatskoj intezivno obnavlja ovaj vid turizma.
Nema planskog pristupa stvaranju kadrova za turističku djelatnost, tako da nam nerezidenti predstavljaju veoma značajnu radnu snagu u turizmu.
Kada pogledamo sjever, osim donekle Žabljaka i Kolašina, ostali gradovi imaju veo¬ma oskudnu ponudu prevashodno u vidu nedostatka kapaciteta i adekvatnih standarda,
iako takođe imaju sjajne potencijale za razvoj kako zimskog, tako i ljetnjeg turizma.
Putna infrastruktura je veliki problem.
Kada govorimo o primorju tu se prije svega misli na jadransku magistralu koja je rađena 60-tih godina i koja u značajnom dijelu ne ispunjava uslove neophodne za zemlju koja pledira da bude atraktivna turistička destinacija.
Kruzing turizam je značajan za Crnu Goru.
Kotor je destinacija koja je po prometu putnika medju 10 najboljih destinacija, a ove godine 420 brodova će dovesti oko 400. 000 putnika.
Projekti Porto Montenegro, Porto Novi, Luštica Bay pored određenih pozitivnih efekata koje svakako imaju na sistem, mogu postati eksteritorijalna područija sa intencijom da turista uopšte ne korisiti usluge van turističkog kompleksa, izbjegavajući čak da njihovi investitori koriste i promovišu ime grada na čijoj teritoriji se nalaze.
Pri tom nije moguće evidentirati broj i vrstu gostiju, a obaveze prema državi se ne plaćaju jer su registrovani kao projekat (npr. članski doprinos turističkoj organizaciji).
Zakon o nacionalnim parkovima i Zakon o morskom dobru nijesu dali ni prib¬ližno željene rezultate, a iako usvojen odavno,
Master plan razvoja turizma do 2020. godine ne odgovara zadatim ciljevima, što će biti značajni inputi za izradu novog Master plana za period do 2030. godine.
Osnovni problemi u razvoju turizma proizilaze iz lošeg planiranja i nedozvoljene gradnje.
U Crnoj Gori je u priobalnom području prisutno klasično špekulanstvo sa zemljištem, koje se sprovodi putem manipulacije prostornim planovima, sa željom da se pod plaštom realizacije „razvojnih turističkih projekata" na zelenim površinama preko noći, spregom lokalnih i državnih vlasti sa beskrupolozniminvestitorima povećava vrijednost zemljišta tek kada ono pos¬tane vlasništvo privilegovanih pojedinaca.
Na ovaj način nanosi se ogromna ekonomska šteta javnom interesu,
a privilegovani pojedinci dolaze do basnoslovnog bogatstva.
Neke mediteranske države (npr. Francuska) su ovoj negativnoj pojavi odgovorile uvođenjem tzv. položajne rente kao kontrola mehanizma zaštite prostora od zloupotrebe.
Gradnja tokom turističke sezone je prisutna uprkos zabrani koja je na snazi od 15. juna do 15. septembra.
Slabosti u razvoju turizma se isto tako ogledaju i u nedovoljnoj raznovrsnosti turističke ponude, profesionalnosti i kompe- tentosti kadra, planskom pristupu trajanju turističke sezone, neiskorišćenosti brojnih turističkih dragulja na cjelokupnoj teritoriji naše zemlje.
Kratko rečeno, često trka za kratkoročnom dobiti bude preča od kvaliteta dugoročnog razvoja turizma, što prouzrokuje značajne posljedice po buduće procese.
Šta nudi Demokratska Crna Gora?
Donošenje Strategije razvoja turizma Crne Gore za period do 2030. godine;
razvoj ruralnog, kulturnog, vjerskog, ekoturizma, sportskog turizma (primjer turske Antalije),
što predstavlja tendenciju u svijetu koja se ogleda u novim turističkim ponudama;
unapređenje turističke ponude zasnovane na odmoru tipa „sunce i more“ koja svakako dominira, razvojem seoskog turizma, manastirskih tura, vinskih tura, ribolova na moru, rijekama, jezerima i brojnim drugim sadržajima koji će obogatiti ukupnu turističku ponudu Crne Gore;
unapređenje kruzing turizma, izgradnjom pilona i pravljenjem sigurnosnog veza za brodove u Kotoru,
kao i otvaranjem Luke Bar za kruzere, gdje bi posjetama Baru, Ulcinju, kao i Skadarskom jezeru imali prilike da promov- išemo i ovaj dio naše države kroz izletnički turizam;
obrazovanje koordinacionih tijela na nivou primorskih opština i ključnih turističkih opština na sjeveru, koja bi bila zadužena za praćenje turističke sezone,
pravovremeno reagovanje i rješavanje problema u komunikaciji sa na-dležnim Ministarstvom;
prijava boravka stranaca mora biti redovna, jednostavna i brza
jer sada imamo selektivnu i jako lošu evidenciju koja prouzrokuje nezadovoljstvo i negodovanje turista;
Morsko dobro mora biti rigoroznije u kriterijumima prilikom objave tendera za zakup kupališta sa preciznim obavezama i obezbjeđenjem sistema kontrole;
zabrana izvođenja građevinskih radova od 15. juna do 15. septembra mora biti suštinska, a ne samo formalna;
- reformu sistema turističkih organizacija;
zbog potrebe adekvatnog praćenja turističke sezone potrebna su značajna ulaganja u: Službu zaštite i spašavanja, Lučku kapetaniju, Upravu pomorske sigurnosti, Plovnu jedinicu policije, komunalna preduzeća;
formiranje turističkih ambulanti za pružanje medicinske pomoći turistima čije će usluge biti besplatne, odnosno na teret države;
uvođenje obavezne i kontinuirane edukacije za sve zaposlene u turizmu;
povezivanje turizma sa domaćim lokalnim proizvođačima hrane;
reforma javne uprave,
kako bi se investitorima u turizmu olakšao ulazak na tržište;
izgradnju hotelskih kapaciteta, posebno u onim gradovima gdje je to nužna potreba već duži niz godina;
značajno veći stepen ulaganja u saobraćajnu infrastrukturu kao preduslova razvoja turizma.
VODOPRIVREDA I ŠUMARSTVO
Naš zadatak:
Zaustaviti neodgovoran odnos države prema našim šumama, vodotocima, rijekama i jezerima!
Uvod:
Potencijali rijeka i jezera u Crnoj Gori su izuzetni i čine neproc-jenjivo vrijedan resurs za dalji razvoj Crne Gore.
Upravljanje tim resursima od strane države kroz davanje koncesija neodgovornim koncesionarima
i neovlašćena eksploatacija šljunka i pijeska devastirali su naše rijeke i priobalje Skadarskog jezera do te mjere da se ne može reći da je riječ o rijekama, odnosno priobalju dijela Skadarskog jezera,
već o zapuštenom i uništenom prostoru.
Opis stanja:
Stanje i gazdovanje našim šumama je izuzetno loše.
Nekon- trolisana eksploatacija, krađe, požari i neviđena devastacija naša su stvarnost.
Kako u jednom, tako i u drugom slučaju koncesione naknade su beznačajne,
a bogaćenje pojedinaca nekontrolisano i neprimjereno.
Dakle, danas je stanje u vodoprivredi i šumarstvu, zaštita rijeka i jezera i zaštita šuma u takvom stanju da se dalje ne može tolerisati niti odlagati.
Ako se tome doda da upravljanje ovim resursima od strane privrednih društava i neodgovornih pojedinaca ima elemente nezakonitog ponašanja, odnosno elemente kriminala i korupcije,
može se govoriti isključivo o neodrživom stanju izuzetno štetnom za dalji razvoj Crne Gore.
Šta nudi Demokratska Crna Gora?
Odlučno zaustavljanje nekontrolisane eksploatacije i devastacije šuma, šljunka i pijeska iz korita rijeka i priobalja Skadarskog jezera i drugih prostora u kojim se vrši eksploatacija prirodnih dobara;
utvrđivanje odgovornosti i naknadu štete svih koji su doprinijeli ovakom stanju;
neodložno stavljanje pod kontrolu eksploataciju šuma, pijeska i šljunka;
bogatstvo šuma i rezerve šljunka biće jedan od snažnih finansijskih izvora za ubrzan razvoj posebno sjeverne Crne Gore;
zaštitu i obezbjeđenje uslova za obnavljanje i unapređenje, kako ne bi došlo do dalje ugroženosti šuma,
kako kroz neracionalno iskorišćenje i preradu,
tako i biološke ugroženosti zbog širenja bolesti i štetočina;
zaustavljanje dosadašnjeg nekontrolisanog izvoza neprerađenog drveta;
utvrđivanje sadašnjeg stanja šuma u državnom i privatnom vlasništvu
, definisanje sistema planiranja i kontrole korišćenja šuma,
sprječavanje bespravne sječe šuma i preventivno djelovanje na suzbijanju šumskih požara;
obezbijedićemo jedinstveni informacioni sistem u šumarstvu.
Radićemo na osposobljavanju kadrova, posebno u planiranju gazdovanja i zaštiti šuma,
kao i opremljenosti institucija koje se bave istraživačko-razvojnom djelatnosti u šumarstvu.
zaustavljanje nekontrolisane, i ustanovljenje planske eksploatacije šljunka i pijeska,
saniranje postojećeg stanja
i jasno definisanje prostora zahvata sa koga se može eksploatisati;
strogu kontrolu svih vidova eksploatacije i obezbjeđenje sistema dodjeljivanja koncesija isključivo koncesionarima koji se nijesu ogriješili o zakon i osnovne principe zaštite obala rijeka i priobalja Skadarskog jezera i ekologija ovih prostora.
NAUKA I OBRAZOVANJE
Naš zadatak:
Crna Gora mora postati država znanja.
DRŽAVA ZNANJA
Uvod:
Težeći društvu zasnovanom na znanju, nauka zaslužuje posebnu, osmišljenu i kontinuiranu brigu.
Naučnoistraživačka djelatnost je djelatnost od javnog interesa,
a zadatak države je: da pospješuje stvaralačku aktivnost na naučnim otkrićima,
da upućuje na korišćenje i primjenu rezultata nauke,
da stvara bolje uslove za osposobljavanje i usavršavanje istraživača za naučnoistraživački rad i omogući njihovo povezivanje na nacionalnom nivou,
kao i stvori uslove za njihovu inegraciju na globalnom planu.
Adekvatan vaspitno-obrazovni sistem je preduslov za uspješan privredni i ekonomski razvoj države,
izgradnju i stvarnje savre-menih društvenih vrijednosti i
boljeg životnog stadarda svih građana jedne države.
Crna Gora, učenici, studenti i roditelji žele bolje, efikasnije i modernije obrazovanje i mi to moramo da obezbijedimo.
Zakoni ne smiju održavati status quo, već biti u funkciji pobol¬jšanja ukupnog obrazovnog sistema u skladu sa potrebama naše države i naših građana.
Suštinske promjene u sistemu obrazovanja su prijeko potrebne, jer je to preduslov za potpunu nacionalnu reformu.
Svjetski standardi koji dominiraju u obrazovnom sistemu mora¬ju postati i crnogorski,
jer država ne smije da radi suprotno interesima mladih ljudi i njihove budućnosti.
Opis stanja:
Stanje nauke u Crnoj Gori je veoma loše, prventsveno zbog nedovoljnog ulaganja države u naučno-istraživačku djelatnost.
Crna Gora je 2012. godine otvorila i privremeno zatvorila poglavlje 25-Nauka i istraživanje u pregovorima sa EU.
Osnovna zamjerka prilikom pregovaranja bila je nedovoljno ulaganje države u ovu oblast.
U tom trenutku ulaganje je iznosilo 0, 43 % BDP-auz obećanje Crne Gore da će se u narednih tri godine taj procenat povećati na 1, 4%.
Lisabonskom strategijom i strategijom „Evropa 2020“ definisan je cilj da ulaganje u naučnoistraživačku djelatnost treba da iznosi na nacionalnom nivou najmanje 3% BDP-a.
Visokoobrazovne ustanove posljednjih godina zapostavile su naučnoistraživačku djelatnost, usresređujući se na sticanje finansijske dobiti upisom velikog broja studenata koji se sami finansiraju.
Iznemoglost privrede u Crnoj Gori, nastala pogrešno vođenom privatizacionom politikom koja je isključivo bila usresređena na enormno bogaćenje vladajuće garniture
dovela je do potpunog umiranja naučnoistraživačke djelatnosti u toj sferi.
Ni u ovoj oblasti politika podjela na kojoj vladajuća elita uporno insistira, nije izostala.
Postoji nedovoljan broj ustanova kojima je naučno istraživanje osnovna djelatnost,
te nema adekvatnih planova i programa utemeljenih na razvojnim potrebama Crne Gore za osnivanje novih i stvaranja boljih, savremenijih uslova za rad postojećih.
Naročito je zabrinjavajuća pojava plagiranja naučnih radova i nespremnost za sankcionisanje takvih pojava.
Analizom kompletnog obrazovnog sistema u Crnoj Gori, predškolskog, osnovnog, srednjoškolskog, visokog obrazovanja, cjeloživotnog obrazovanja i obrazovanja nacionalnih manjina utvrdili smo da postoje sljedeći problemi:
zanemaruje se izgradnja novih vaspitno-obrazovnih institucija i ulaganje u školsku opremu;
ne poštuje se ustavno načelo o besplatnom osnovnom obrazovanju;
visina školarine koju studenti plaćaju i drugi studentski izdaci nijesu u skladu sa životnim standardom studenata i njihovih roditelja;
veliki broj nekvalitetne i neadekvatne školske literature, čime se učenici i studenti tjeraju da savladavaju materiju koja nije upotrebljiva u parksi;
nasilje u školskim institucijama na svim nivoima obrazovanja rezultat je nedostatka vaspitnog elementa u obrazovanju
i poremećenih društvenih vrijednosti u čitavoj Crnoj Gori;
nedostatak kreativnosti u organizaciji nastave i praktičnih aktivnosti za učenike i studente u gotovo svim vaspitno obrazovnim institucijama;
neprimjeren uticaj politike prilikom izbora školskog kadra;
- srednjoškolsko obrazovanje nije obavezno;
kriterijumi i uslovi koje student treba da ispuni u predispitnim i ispitnim obavezama razlikuju se od profesora do profesora i od fakulteta do fakulteta, pa se samim tim uslovi studiranja i polaganja ispita razlikuju u svim visokoškolskim institucijama u Crnoj Gori;
na mnogim fakultetima ne poštuje se bolonjski sistem obrazovanja;
Crna Gora ne vodi dovoljno računa o manjinama ni po pitanju njihovog obrazovanja, posebno u dijelu obrazovanja romske populacije;
vaspitno obrazovni kadar je slabo plaćen, a njihova egzistencija je svedena na puko preživljavanje.
Šta nudi Demokratska Crna Gora?
Povećanje budžetskog ulaganja u nauku i istraživanje;
- podsticaj privrede na ulaganje u istraživačko-razvojne projekte;
ulaganja u osavremenjavanju rada naučno-istraživačkih instituta i centara i osnivanje novih u skladu sa razvojnim potrebama Crne Gore;
vođenje upisne politike u skladu sa zahtjevima tržišta rada
uz preporuku i podsticaj visokoobrazovnim ustano¬vama na naučno-istraživačku djelatnost;
ulaganje u mlade naučnike čime se, pored ostalog, sprječava „odliv mozgova" i
istovremeno obezbjeđuje kadrovska osnova za adekvatnu zamjenu starijih naučnih kadrova;
stvaranje normativnog i institucionalnog okvira za odlučnu borbu protiv plagiranja naučnih radova;
definisanje nacionalne strategije za kompletni obrazovni sistem u državi,
sačinjenu od strane kompetentnih pojedinaca i timova iz ove oblasti;
obezbijeđivanje zakonske pretpostavke koja će omogućiti da ostvarivanje obaveza studenta bude samo u funkciji njegovog obrazovanja, a ne samovolje profesora i pokušaja izgradnje sumnjivog autoriteta kod studentske populacije;
izgradnju novih vaspitno obazovnih institucija na onim prostorima u Crnoj Gori, gdje je to neophodno, kao i modernizaciju postojećih;
izdvajanje više finansijskih sredstava za finansiranje obrazovanja,
obezbjeđivanja adekvatne školske opreme i
povećanje životnog standarda školskog kadra, jer ulaganje u obrazovanje nije potrošnja već investicija;
obezbijedićemo striktnu primjenu ustavnog načela o besplatnom osnovnom obrazovanju i na taj način rasteretiti finansijsko izdvajanje roditelja za finansiranje obrazovanja svoje djece;
pored osnovnog i srednjoškolsko obrazovanje mora biti obavezno i usmjereno na proizvodnji onog kadra koji je neophodan Crnoj Gori i njenim građanima na državnom i lokalnom nivou;
obezbijedićemo uslove za budžetsko finansiranje što većeg broja studenata;
zakonske pretpostavke i praksu po pitanju obrazovanja romske populacije treba radikalno promijeniti i obezbijediti adekvatne uslove za obrazovanje ove osjetljive kategorije stanovnika, jer je upravo njima pomoć ovakve vrste najpotrebnija;
visinu školarine koju studenti plaćaju na državnim fakultetima prilagodićemo životnom standardu studenata i njihovih roditelja;
nastavni planovi i program se moraju prilagoditi potrebama učenika i studenata;
literatura koja se koristi na svim nivoima obrazovanja mora biti takva da obezbjeđuje sticanje primjenjivog znanja,
dok će praktična nastava biti u funkciji lakšeg savladavanja gradiva;
više nikada politika i politička pripadnost neće uticati na izbor školskog kadra, već će se kadrovi birati prema sopstvenim stručnim i organizacionim sposobnostima;
nosioci izvršne vlasti i predstavnici drugih državnih institucija neće favorizovati ni jedan univerzitet u Crnoj Gori,
već će svi funkcionisati prema jednakim uslovima, a u skladu sa pozitivnom zakonskom regulativom u našoj državi;
bolonjski sistem obrazovanja primjenjivaće se na svim fakultetskim jedinicama i od strane svih profesora, tako da će svi studenti ispunjavati iste predispitne i ispitne obaveze, koje neće zavisiti od afiniteta profesora, već od sistema obrazovanja;
obezbijedićemo sve uslove da najbolji studenti naših univerziteta ne napuštaju sosptvenu državu, već da njihova znanja i vještine budu u funkciji razvoja države, njenih institucija, privrede i građana.
E-CRNA GORA
Naš zadatak
Crna Gora će biti u službi onih zbog kojih postoji, svojih građana.
Uvod:
Internet i elektronski mediji spadaju u poseban izvor globalne informisanosti i način življenja građana, a posebno mladih generacija.
Država treba da preduzme sve mjere kako bi se ovaj segment javne informisanosti i informatičke pismenosti podigao na viši nivo.
Državna uprava i organi lokalne uprave moraju biti opremljeni najsavremenijim informacionim sistemima,
a državni i lokalni službenici potpuno informatički osposobljeni kako za upravljanje ovim sistemima
tako i za pravovremeno i objektivno informisanje i pružanje usluga građanima na svim nivoima organizovanja.
Elektronska uprava se odnosi na efikasnu upotrebu informa- cionih i komunikacionih tehnologija u razmjeni informacija i pružanju usluga u radu državnih organa i institucija sa građan¬ima i pravnim licima, kao i za pružanje servisa između samih državnih organa.
Postojanje E-uprave podrazumijeva potpuno novi tehnološki pristup u radu organa državne uprave i lokalne samouprave,
kao i preraspodjelu nadležnosti kako bi državni organi i javne službe bile u potpunosti koncentrisane na pružanje javnih usluga fizičkim i pravnim licima,
čime se postiže daleko veća efikasnost birokratije i optimizovanje rada državne uprave, čime se čuvaju prava fizičkih i pravnih lica.
Na ovaj način se pojednostavljuju procedure, povećava trans- parentnost,
skraćuje vrijeme potrebno za obradu, dostavu i prijem informacija,
snižavaju troškovi rada državnih i lokalnih organa i troškova građana kao korisnika njihovih usluga,
što sve dovodi do povećanja efikasnosti u radu kompletne države na svim nivoima njenog organizovanja.
Jedan od najbitnijih razloga uvođenja E-uprave je konstantan porast broja stanovnika,
te se postavlja pitanje koliko bi to tre¬balo u doglednoj budućnosti zaposliti činovnika u državnim i lokalnim organima kako bi uprava efikasno i pravovremeno pružila usluge građanima i pravnim licima,
te da bi u tom smislu došlo do drastičnog povećanja troškova rada organa državne uprave, ogromnih gužvi na šalterima, administrativnog opterećenja i bespotrebnog trošenja vremena građana, čime se smanjuje i njihova sopstvena produktivnost.
Opis stanja:
U najvećem broju ruralnih i prigradskih sredina u Crnoj Gori još uvijek nije dostupan internet i druga komunikaciona tehnologija.
Crnu Goru karakteriše nedovoljna standardizacija i koordinacija informacionih sistema u organima vlasti,
nekompetentnost kadrova,
te nepostojanje svih službenih evidencija u elektronskom obliku što predstavlja osnov za razvoj E-uprave.
E-država u službi građana u Crnoj Gori nije zaživjela i ne predstavlja olakšanje u radu i postupanjau organa državne uprave, niti olakšanje prilikom pružanja usluga građanima.
Građani Crne Gore još uvijek ne dobijaju lična dokumenta na adresu putem računara, već ta usluga i dalje funkcioniše putem poštanskih usluga dostave dokumenata.
Trošenje državnog novca u Crnoj Gori nije transparentno i dostupno građanima putem interneta u okviru sistema E-uprave.
Ne postoje jedin¬stvene baze podataka o utrošku finansijskih sredstava na nivou države, niti na nivou lokalnih samouprava.
Svi podaci i informacije od javnog značaja nijesu dostupni, na zvaničnim in¬ternet prezentacijama organa javne uprave.
U Crnoj Gori ne postoji jedinstvena baza podataka ministarstava, carinske uprave, poreske uprave, sudova, javnih preduzeća, organa lokalne samouprave i javnih službi.
Za svaku radnju koju korisnik usluga želi da izvrši putem interneta u vezi sa organima državne uprave potrebna je registracija.
U Crnoj Gori jedinstveni registar preduzeća pruža samo osnovne podatke i informacije o registrovanim pravnim licima.
Ne postoji baza podataka o uspje¬hu poslovanja konkretnih javnih i privatnih preduzeća, te se često dešava da fizička i pravna lica posluju sa fiktivnim ili neprofitabilnim firmama.
U Crnoj Gori ne postoji jedinstvena elektronska identifikaciona kartica građana.
Šta nudi Demokratska Crna Gora?
CRNA GORA U SLUŽBI GRAĐANA
Finansijki održivu i funkcionalnu državnu administraciju.
Reforme u ovom sektoru moraju voditi ka smanjenju troškova rada kompletnog državnog aparata
i povećanju kvaliteta pružanja usluga građanima i pravnim licima;
hitno preispitativanje načina organizacije organa državne uprave,
prenos pojedinih poslova koji se mogu obavljati van državne uprave,
te preispitativanje racionalnosti vršenja pojedinih poslova koje je već trebalo ukinuti;
svi podaci i informacije od javnog značaja biće dostupni svim građanima Crne Gore,
bez diskriminacije i registracije na sajtovima državnih organa;
prioritetno će se obezbijediti edukacije službenika orga¬na državne uprave, organa lokalnih uprava, javnih službi i javnih preduzeća iz oblasti poznavanja rada na računaru, informacionom sistemu i načinu rada E-uprave
kako bi isti mogli samostalno i efikasno obavljati sopstvene dužnosti i doprinositi uspješnijem radu E-uprave u Crnoj Gori.
svim naseljenim mjestima u Crnoj Gori obezbijediće se pristup internetu
i sistemu E-uprave po uslovima koji važe za sve građane Crne Gore;
obezbijedićemo da svaki građanin Crne Gore posjeduje elektronsku identifikacionu karticu koja će mu omogućiti nesmetan pristup svim sistetima E-uprave bez uobičajene registracije.
Na taj način svaki građanin će imati jednostavan pristup svim uslugama javne uprave.
Uz pomoć elektronske identifikacione kartice građani će moći ostvarivati i druga prava, koja su do sada obezbjeđivana administativnim putem;
obezbijedićemo jedinstvenu bazu poslovnih subjekata u Crnoj Gori, koja će biti dostupna građaninu, sa svim infor¬macijama o registrovanom pravnom licu,
što će omogućiti svakom pravnom subjektu ili poslovnom partneru uvid u u to da li je konkretni subjekt finansijski solventan i da li ispunjava sve zakonom propisane obaveze;
obezbijedićemo jedinstvenu bazu podataka svih organa javne uprave, kako zainteresovani subjekt ne bi morao lutati od jedne do druge ustanove, da bi ostvario svoja Ustavom i zakonima definisana prava.
Tajnost ličnih podataka biće osigurana;
omogućićemo da svaki građanin putem interneta može imati uvid u način trošenja finansijskih sredstava iz državnog Budžeta i budžeta jedinica lokalnih samouprava;
sve stranice servisa E-uprave i zvanične stranice državnih organa, organa lokalne samouprave, javnih službi i javnih preduzeća biće prilagođene i osobama sa invaliditetom.
EVROATLANSKE INTEGRACIJE
Naš zadatak:
Volja građana na prvom mjestu!
Uvod:
Stanovništvo, teritorija, suverena državna vlast
. Postojanje svakog od ova tri konstitutivna elementa države ponaosob, a najvjerovatnije i sva tri zajedno, bilo bi dovedeno u rizik kada se ne bi vodilo računa o odbrani i bezbjednosti.
Zbog toga, politika i strategija odbrane i bezbjednosti države ne smije biti proizvod brzopletih poteza, inspirisanih partikularnim interesima bilo kog pojedinca ili grupe ljudi, koju, u određenom trenutku, zapadne da vrši vlast, već brižljivo razmotreno rješenje najumnijih i najstručnijih članova društvene zajednice, koje bi se kretalo u koordinatama narodne volje.
Crna Gora, zbog svoje veličine, geografskog položaja, istorijskih iskustava i političkih prilika, mora pokloniti dodatnu pažnju i pokazati dodatni senzibilitet u donošenju odluka koje se tiču pravca u kojem se razvija strategija njene odbrane i bezbjednosti.
Ovo iz razloga što teritorijalni integritet, državni suverenitet i sigurnost građana nijesu u novije doba ugroženi od tradicionalnih i konvencionalnih prijetnji, već su dovedeni u opasnost od strane čitavog spektra savremenih pošasti - terorizma, sajber kriminala, organizovanog kriminala na unutrašnjem i međunarodnom nivou, prirodnih nepogoda i katastrofa kao rezultata klimatskih promjena i globalnog zagrijavanja.
Opis stanja:
Crna Gora, preko svojih predstavnika u zakonodavnoj i izvršnoj vlasti, kroz niz usvojenih dokumenata, opredijelila se da bude dio regionalnih i međunarodnih sistema bezbjednosti, pa je, u skladu sa takvim svojim opredjeljenjem, kao prioritet, postavila svoj strateški cilj - da u najkraćem mogućem roku postane punopravni član NATO-a, Sjeverno-atlanskog vojnog saveza,
čije članice, kako se to navodi u aktu kojim je osnovan (Sjevernoatlanstki ugovor, 1949. godine), žele podsticati stabilnost i boljitak na sjevernoatlantskom području i ujediniti svoje napore za zajedničku odbranu i održavanje mira i sigurnosti.
Istine radi, ovaj cilj najviših državnih organa ne nailazi na većinsku podršku građana Crne Gore.
Naprotiv.
Ipak, narodna volja, koja se ni po ovom pitanju ne podudara sa bar deklarativno izraženom željom onih na vlasti,
ni do sada nije predstavljala prepreku ovoj vladajućoj garnituri da svoje lične interese predstavi kao državni interes,
pri čemu bi svako, ko makar i pomisli da ono najbolje za svoju državu može biti i u nekom drugom rješenju, bio označen kao državni neprijatelj.
Na ovaj način, po ko zna koji put, neskriveno se polarizuju ionako podijeljeni građani, na čijim podjelama vlast vlada već više od četvrt vijeka.
Prepoznavši tu namjeru, Demokratska Crna Gora neće upadati u ovu perfidnu zamku, niti će, stavljanjem ovog pitanja u fokus svog djelovanja, doprinositi ovom planu ponovnog dijeljenja naših građana, od kojih se očekuje da zaborave na sve životne probleme sa kojima se svakodnevno suočavaju.
Međutim, ljudi okupljeni u Demokratsku Crnu Goru ne mogu, a da ne primijete neukusno naglašene kampanje za dobijanje podrške za onu opciju koju ova vlast bezuspješno nameće već duže vrijeme.
TI BIRAŠ, TI ODLUČUJEŠ
Šta nudi Demokratska Crna Gora?
Demokratska Crna Gora je opredijeljena da prednosti i nedostatke pristupa Crne Gore NATO savezu treba približiti građanima dominantno od strane organizacija koje su politički nepristrasne,
a po svom načinu djelovanja i motivima osnivanja usredsređene da građanima predstave sa jedne strane prednosti vojne neutralnosti (mane pristupa NATO-U), a sa druge strane prednosti pristupa NATO savezu (mane vojne neutralnosti).
Pomenutim organizacijama treba obezbijediti ista finansijska sredstva i isti medijski prostor, kako bi mogle, potpuno ravnopravno, da učestvuju u ovom procesu.
Demokratska Crna Gora smatra da iz ovog procesa treba isključiti politiku, a uključiti struku, jer je to ključni preduslov da referendum i po ovom pitanju ne podijeli građane Crne Gore, bez obzira na njegov ishod.
Zbog osjetljivosti ovog pitanja, posvećenosti najvišim demokratskim standardima, među kojima vrhovno mjesto zauzima „Vox populi - vox dei“, ali i sa prevashodnim ciljem poštovanja Ustava Crne Gore,
Demokratska Crna Gora je nesumnjivo opredijeljena da se po ovom pitanju konsultuju građani putem organizovanja referenduma, na kojem bi se od njih tražio odgovor na jasno i nesugestivno postavljeno pitanje: „Da li ste za to da Crna Gora postane punopravna članica NATO-a?“
Odgovor na ovakvo postavljeno pitanje, koji bi (da li je uopšte potrebno reći) morao biti obavezujući za sve buduće državne predstavnike, bez obzira iz koje partije dolazili ili kakav apriorni stav imali prema njemu, utrobi najpouzdaniji put za vođenje politike odbrane i bezbjednosti naše države.
Svako drugo rješenje, koje ne bi odgovaralo neposredno izraženoj volji građana (nosilaca suvereniteta), moglo bi voditi njihovom nezadovoljstvu i destabilizaciji prilika, što, u krajnjem, nikome ne bi odgovaralo, a najmanje samim građanima.
STAMBENA POLITIKA
Naš zadatak:
Zadovoljenje osnovnih životnih potreba da bude zasnovano na načelu ljudskog dostojanstva.
Uvod:
„Pravo na dom“ je definisano u Evropskoj konvenciji za zaštitu ljudskih prava i osnovnih sloboda.
Izmijenjena Evropska socijalna povelja navodi da „svako ima pravo na stan“, dok Evropska stambena povelja ovo pravo tretira kao sastavnu komponentu evropskog socijalnog modela i kao ključni segment socijalne integracije.
Istovremeno, aktuelni Ustav Crnu Goru definiše kao„socijalnu državu“ odgovornu za „uspostavljanje socijalne pravde“, što podrazumijeva da zadovoljenje osnovnih životnih potreba treba da bude zasnovano na načelu ljudskog dostojanstva.
Opis stanja:
Pravo na stan kao prostor za život jeste elementarno ljudsko pravo,
a istovremeno i osnovna potreba svakog čovjeka jer je ostvarenje svih drugih ljudskih potreba uslovljeno stanom i uslovima stanovanja.
Nakon što je početkom devedesetih po simboličnim cijenama privatizovala gotovo cio stambeni fond u društvenoj svojini, država je rješavanje stambene potrebe svojih građana prepustila stihiji tržišta, odbijajući da vrati sebe na mjesto kreatora i voditelja stambene politike.
Crna Gora je danas zbog toga suočena sa neriješenom stambenom potrebom velikog broja domaćinstava koja zbog ekonomskih, socijalnih i drugih ograničenja ovu potrebu ne mogu da zadovolje na tržištu.
I pored toga što u Crnoj Gori broj stanova premašuje broj domaćinstava, on je ispod EU prosjeka u odnosu na broj stanovnika (350 stanova na 1000 stanovnika spram 450 u EU) što potvrđuje da je pristup domaćinstava ostvarenju ovog elementarnog prava onemogućen,
pored ostalog, nepostojanjem definisanog javnog interesa u oblasti stanovanja i odsustvom državne intervencije.
Šta nudi Demokratska Crna Gora?
PRAVO NA DOM SVIMA
Neophodno je definisati javni interes u oblasti stanovanja i u njemu pozicionirati pravo svakog građanina na krov nad glavom, te zakonima i podzakonskim aktima utvrditi odgovarajući standard stanovanja.
Država se mora prihvatiti obaveze intervencije kojom će, bez diskriminacije, olakšati pristup pravu na stanovanje svim domaćinstvima koja zbog ekonomskih, socijalnih i drugih razumnih ograničenja svoju stambenu potrebu ne mogu da zadovolje na tržištu.
Oblici državne intervencije podrazumjevaju obuhvatnu i široku platformu djelovanja:
od podrške izgradnji stanova iz javnih fondova tako što će ti stanovi imati zaštićene odnosno kontrolisane zakupnine,
preko subvencija za zakupce stanova u privatnom vlasništvu i zaštite od nekontrolisanog povećanja zakupnine,
te zakon¬skog regulisanja davanja otkaza odnosno prekida zakupa.
Državna intervencija u domenu stanovanja, u razvijenim evropskim ekonomijama iznosi 3-5% bruto nacionalnog proizvoda, a udio stanova u javnom sektoru između 25% (Švedska, Njemačka, Britanija) i 35% (Holandija).
Gotovo 70% stanova u Beču je u vlasništvu grada;
neophodno je što hitnije osnivanje Nacionalnog fonda socijalnog stanovanja, čiji bi osnivač bila Skupština Crne Gore.
Sredstva za funkcionisanje fonda bi se obezbjedila kombinovanjem različitih izvora: progresivnim oporezivanjem viška stanova (stanova koji nijesu objekti osnovnog stano-vanja, neprodatih stanova namjenjenih tržištu), posebnim oporezivanjem neizgrađenog građevinskog zemljišta, od sredstava iz zakupa i prodaje stambenog fonda, izdavanja obveznica Fonda, dodatnog oporezivanja luksuza, pri čemu treba otvoriti i potencijal za privatno finansiranje, planiranje i usmjeravanje socijalnog stanovanja, kao i za upravljanje i održavanje Fonda putem različitih oblika stambenih asocijacija;
stanovanje uz podršku države mora pod jednakim uslovima postati dostupno svima kojima je ovakva podrška potrebna,
kako bi se njime postigla socijalna ravnoteža i obezbjedila integracija i kohezija svih društvenih grupa a posebno najranjivijih: beskućnika, dugotrajno nezaposlenih, penzionera sa najnižim penzijama, osoba sa invaliditetom.
Prioriteti u ovakvom stambenom zbrinjavanju moraju biti formirani shodno obimu socijalnih, ekonomskih i drugih razumnih ograničenja domaćinstava
i bez diskriminacije;
uspostavljanje širokog, pristupačnog i održivog sistema socijalnog stanovanja u javnom vlasništvu - nema alter¬nativu.
Nije dovoljna najavljena legalizacija neformalnih objekata ili izgradnja nekoiliko stotina stanova za određene društvene grupe, nijesu dovoljni eksperimentalni ili pilot-pro- jekti poput „1000 plus stanova".
Neophodna je masovna izgradnja jeftinih stambenih jedinica, bez obzira na to da li će se tako nastali fond koristiti kao socijalno ili javno stanovanje, rentalno ili vlasničko.
Danas, kada moderni materijali i tehnologije gradnje obezbjeđuju proizvodnju stanova oko 200 eura po m2 - to nije pitanje finansija, nego pitanje volje političke većine i odgovornih političara.
SOCIJALNA POLITIKA, SOLIDARNOST I BRIGA O NAJSTARIMA
Naš zadatak:
Crna Gora država socijalne pravde, solidarnosti i socijalne sigurnosti.
Uvod:
Crna Gora mora postati država socijalne pravde i odgovorno socijalno društvo,
jer je to uslov njene društvene kohezije,
a time i njenog napretka.
Ostvarenju tog cilja Demokratska Crna Gora pridaje izuzetan značaj.
Solidarnost čitavog društva i države sa ugroženima i nemoćnima je temeljna vrijednost socijalne politike za koju se zalaže Demokratska Crna Gora.
Snaga društva se prepoznaje po tome koliko je spremno da učini za one koji su nekada činili za njih.
Ne smije se dozvoliti da ljudi koji su izgradili ovu zemlju danas žive na ivici bijede.
Socijalna zaštita lica koja su nesposobna za rad i nemaju sredstava za život, obezbijeđena i dostojanstvena starost, mora biti briga države.
Država ne može preuzeti na sebe rješavanje svih životnih pitanja i problema građana
- pojedinci ne mogu biti oslobođeni odgovornosti za svoju egzistenciju i egzistenciju svoje porodice.
Opis stanja:
Crna Gora je država u kojoj je učešće starih u ukupnoj strukturi stanovništva značajno zastupljeno.
Živimo u vremenu kada tradicionalna porodica gubi svoju osnovnu ulogu zajedništvo, što je garantovalo brigu porodice o starima, posebno prema roditeljima i drugim bliskim srodnicima.
Danas porodica sve više gubi zaštitnu ulogu i brigu o starima, jer novonastale radne i druge obaveze uslovljavaju odsutnost iz porodice.
Suočeni sa materijal¬nim problemima i sopstvenim teškoćama ljudi sve manje izražavaju solidarnost sa onima kojima je to potrebno.
Ove promjene u porodici nijesu pratili napori države da razvija organizovane institucije koje bi, u dijelu brige o starima, preuzele djelimično ili u cjelini ulogu porodice.
Izgrađen je zabrinjavajuće mali broj staračkih domova, domova za dnevni boravak starih i drugih objekata koji bi osigurali društvenu solidarnost i brigu o najstarijima.
Proces tranzicije i otvaranje stečajnog postupka imali su teške posljedice na zaposlene u Crnoj Gori i njihove porodice.
Desetine hiljada radnika nakon stečaja ili likvidacije njihovih preduzeća, upuće ni su na Zavod za zapošljavanje da prežive sa veoma niskim naknadama po osnovu nezaposlenosti, bez ikakvog izgleda za novo zaposlenje.
STAROST MORA BITI LIJEPA
Prava po osnovu penzijskog i invalidskog osiguranja i drugih naknada kod Fonda PIO Crne Gore ostvaruje oko 125. 000 građana, sa tendencijom daljeg povećanja korisnika tih prava.
Penzije u Crnoj Gori, od januara 2012. godine nijesu usklađivane sa zakonom.
Prosječna penzija sada iznosi 273 eura.
Penzije velikog broja penzionera nijesu dovoljne da zadovolje njihove osnovne životne potrebe.
To se posebno odnosi na preko 32 hiljade penzionera, čija su primanja ispod apsolutne linije siromaštva, od kog broja oko 6. 500 penzionera ostvaruje najnižu penziju u Crnoj Gori od 100, 40 eura.
Većina korisnika ovih penzija egzistencijalno zavisi od pomoći drugih ili žive u krajnjem siromaštvu.
Među tim kategorijama stanovništva, svakako se nalaze i staračka domaćinstva, čiji su članovi čitav radni vijek proveli na selu baveći se poljoprivredom,
a osim veoma niskog iznosa staračke naknade, ne ostvaruju nikakva druga primanja.
Država isplaćuje naknade po osnovu socijalne i dječije zaštite za značajan broj korisnika tih prava.
I pored redovnosti isplate ovih primanja, njihov iznos ne obezbjeđuje ni minimum kvalite¬ta života za: korisnike materijalnog obezbjeđenja porodice, korisnike tuđe njege i pomoći, lične invalidnine, dodataka za djecu i drugih socijalnih davanja.
Pri svemu ovom veliki broj građana Crne Gore nalazi se u zoni siromaštva.
A najveći uzrok siromaštva i socijalne isključenosti jeste nezaposlenost.
Siromaštvo je posebno izraženo u ruralnim područjima,
kod marginalizovanih grupa,
među izbjeglicama i raseljenim licima, Romima,
ali i među nezaposlenim, penzionerima sa malim primanjima i dr.
Kod ovakvog stanja stvari u crnogorskom društvu, samo udruženi napori države, šire društvene zajednice i građana mogu obezbijediti napredak i uslove za normalan život svakog građanina.
Šta nudi Demokratska Crna Gora?
Ekonomskom politikom i reformama u svim sferama društvenog života obezbijedićemo uslove za normalan život najugroženijih slojeva društva, od djece i lica sa invaliditetom do penzionera;
vodićemo aktivnu politiku jačanja socijalne zaštite,
ali i stvaranja uslova kako bi i sami građani mogli da preuzmu veću odgov- ornost za svoju socijalnu sigurnost i sigurnost sopstvene porodice:
izmijenjena tradicionalna uloga porodice u brizi i solidarnosti prema najbližima obavezuju nas da stvaramo uslove da se porodične vrijed¬nosti više vrednuju
i da odnos prema starijima u porodici ima sve one elemente i moralne vrijednosti kako bi starijim osobama porodični dom bio najsigurnije mjesto za život;
izgradićemo odgovarajući broj domova za stare i domova za dnevni boravak sa svim sadržajima za udobno stanovanje, ljekarsku njegu i pristojno življenje;
ustanovićemo pravedan odnos između države i onih kojima je pomoć potrebna,
i kroz dosljednu primjenu podataka uspostavljenog socijalnog kartona omogućiti da socijalna davanja pripadnu samo onima kojima su i potrebna;
smanjenje drastičnih socijalnih razlika između građana
i unapređenje socijalne zaštite lica koja su nesposobna za rad i nemaju sredstava za život, nemoćnih, starih, osoba sa posebnim potrebama, ratnih vojnih invalida i drugih korisnika prava iz socijalne i boračke invalidske zaštite, biće naša posebna briga;
uspostavićemo pravni okvir za puno i adekvatno učestvovanje lica sa invaliditetom u svim oblastima života na ravnopravnoj osnovi, posebno u oblastima zapošljavanja, integrisanjem u radnu i životnu sredinu, obrazovanja, kulture, stanovanja;
uspostavićemo i pravni okvir, kojim će se, između ostalog, obezbijediti finansijska podrška porodicama sa djecom, pravo na dječiji dodatak za svako dijete, poseban podsticaj rađanju djece, kao i posebna podrška materijalno ugroženim porodicama s djecom, djecom ometenom u razvoju, i djeci bez roditeljskog staranja;
otklonićemo sve sistemske deformacije koje utiču na debalans sred¬stava u penzionom fondu,
a time i na njegovu finansijsku održivost.
Isplata zarada i uplata doprinosa mora biti izvršena istovremeno bez izuzetka i odlaganja;
podržaćemo razvoj dobrovoljnog penzijsko-invalidskog osiguranja kao vida lične štednje i osiguranja za slučaj starosti, invalidnosti ili bolesti;
dinamični privredni rast i razvoj,
otvaranje novih radnih mjesta,
primjena mjera aktivnog zapošljavanja,
doprinosićemo radu dobrovoljnih i humanitarnih organizacija koji rade na razvijanju solidarnih odnosa među ljudima i pružanju pomoći siromašnim i nemoćnima, jer su to i načela djelovanja Demokratske Crne Gore.
dodatno osposobljavanje, obrazovanje i kvalifikacija nezaposlenih, kao jedini način da se izađe iz začaranog kruga siromaštva u Crnoj Gori kojim aktivnostima ćemo posvetiti najveći značaj;
EFIKASNO ZDRAVSTVO
Naš zadatak:
zadovoljni građani, Ijekari i zdravstveni radnici - zdrava Crna Gora!
Uvod:
ZDRAVA CRNA GORA
Zdravstveni sistem države je ogledalo jednog društva i pokazatelj kako stanja u državi,
tako i odnosa prema građan¬ima u onim najosjetljivijim segmentima po razvoj i opastanak čovjeka.
Zdravstveni sistem Crne Gore je organizovan kao jedinstveni zdravstveni region i dominantno se zasniva na javnom sektoru.
Javne zdravstvene ustanove su organizovane kroz mrežu pri¬marne, sekundarne i tercijalne zaštite koja obuhvata 18 domova zdravlja, sedam opštih bolnica, tri specijalne bolnice, Klinički centar Crne Gore, Zavod za za hitnu medicinsku pomoć, Za¬vod za transfuziju krvi, Institut za javno zdravlje i apotekarsku ustanovu „Montefarm“ u čijem sastavu se nalazi 41 apoteka širom Crne Gore.
Opis stanja:
Izdaci koje Crna Gora procentualno izdavaja za zdravstvo u odnosu na BDP su najmanji u odnosu na zemlje regiona.
Broj ljekara pokazuje prosjek od 2. 06 ljekara na 1000 stanovnika, dok je evropski prosjek 3, 4.
Kada su u pitanju smještajni kapaciteti podaci pokazuju da Crna Gora raspolaže sa 3, 92 kreveta na 1000 stanovnika, a prosjek u državama Evropske unije pokazuje 5, 29.
Partijska država je iznjedrila i sistem izbora rukovodioca zdravstvenih ustanova dominantno po partijskom ključu i koalicionim sporazumima,
a ne preko javnih konkursa gdje bi se svima koji žele dala mogućnost da ponude viziju razvoja i rukovođenja menadžmentom na stručnim principima.
Menadžerski nekom-petentan kadar u mnogim ustanovama je jedan od direktnih uzroka trenutnog stanja u zdravstvu,
kao i nezadovoljstva među ljekarima i drugim zdravstvenim radnicima.
Reforma primarne zdravstvene zaštite je učinjena formalno,
ali njena samo djelimična primjena dovela je do dosta lošeg stanja u ovoj oblasti.
Neprihvatljivo je da osiguranik mora da zakaže pregled kod svog izabranog doktora ukoliko ima akutni zdravstveni problem koji trenutno nije životno ugrožavajući.
Takođe, nivo zdravstvenih usluga koje pruža primarna zdravstvena zaštita je nedopustivo mali ili je toliko loše organizovan, da je vrijeme za koje osiguranik može dobiti odgovarajuću uslugu besmisleno dugo, vrlo često i nesvrsishodno,
a da ne govorimo o mogućim posljedicama usled takvog pristupa koji su imali prilike da osjete ili vide građani Crne Gore.
Dosadašnji sistem finansiranja zdravstvenih ustanova zapravo je pokazatelj nepostojanja zdravog sistema i jasnih pravila reda, rada i kvaliteta.
Bez obzira koliko zdravstvena ustanova bila u mogućnosti da ostavaruje profit, njen budžet se određivao zastarjelim, samoupravljačkim metodama koje su odavno trebale biti zaboravljene.
Prelazak na novi model finansiranja i preraspodjele je preduslov za razvoj zdravstevnog sistema.
Jedan od najznačajnijih problema zdravstvenog sistema jesu uslovi za rad u kojima djeluje značajan broj zdravstevnih ustanova ili pojedini njihovi djelovi,
kao i same zarade ljekara i zdravstvenih radnika.
One su na donjoj granici pristojnosti i jedan su od uzroka ovakvog stanja u zdravstvu.
Takav nivo zarada doveo je do pojave sistema neobaveznih vidova plaćanja (krivično djelo),.
rada preko mogućnosti što dovodi do hronične iscrpljenosti i znatno veće mogućnosti pojave ljekarske greške, pojave fiktivnih bolovanja
i odlazaka na druge poslove koji su bolje plaćeni, kao i odlazaka kadrova u inostranstvo
Osnova dobrog zdravstvenog sistema je ekonomski zadovoljan ljekar i medicinska sestra/ tehničar.
Bez ovog vida zadovoljstva, besmisleno je i govoriti o reformama u zdravstvu.
Nažalost sadašnji sistem plaćanja ne odvaja rad od nerada i stručnost od nestručnosti jer ne postoji adekvatan i efikasan sistem kazne i nagrade.
Šta nudi Demokratska Crna Gora?
Depolitizaciju zdravstva, kao preduslov stvaranja profesionalnog i kompetentnog kadra u menadžmentima javnih ustanova.
U tom pravcu treba promijeniti sistem izbora direktora JZU i KBC-a,
na način da se isti biraju javnim konkursom uz mogućnost prijave svih koji ispunjavaju konkursne uslove;
racionalizaciju zdravstva, koja podrazumijeva reorga¬nizaciju sadašnjeg sistema bolnica kako bi se napravio ekonomski isplativiji, a efikasniji sistem.
U tom pravcu potrebno je:
fuzionisati bolnicu Kotor i specijalnu bolnicu Risan jer njihovo postojanje u sadašnjoj konstelaciji nema ekonomskog opravdanja.
Za dio primorja Budva-Ti- vat-Kotor potrebno je izgraditi modernu bolnicu;
u bolnici u Baru treba oformiti male urgentne (trauma) centre, kao u Kotorskoj bolnici, koji će podići nivo turističke zdravstvene zaštite;
psihijatrisjku bolnicu u Kotoru treba izmjestiti, imajući u vidu da se nalazi na jednoj od najatraktivnijih turističkih lokacija;
na sjeveru je potrebno beransku bolnicu učiniti suštinski regionalnom,
a bolnice u Pljevljima i Bijelom Polju zadržati za akutne bolesnike, odnosno urgentnu hirurgiju i urgentnu internu medicinu.
Cetinjsku bolnicu jasnije profilisati za pojedine oblasti medicine jer je suviše blizu Podgorice.
Usko specijalizirati za ORL, MFH, odjeljenje za hirurgiju kila, ginekologiju (vantjelesnu oplodnju) kako bi se rasteretio Klinički centar, a opravdala postojanost bolnice na Cetinju;
u Podgorici izgraditi savremen Urgentni centar sa oko 150 kreveta, čime se ne bi samo riješio problem mjesta u Kliničkom centru, već otklonili i brojni drugi problemi u crnogorskom zdravstvu.
Odjeljenja bi mogla da se bave elektivnim pacijentima, te bi se rapidno smanjile liste čekanja.
sistem izabranog doktora mora se ostvariti u punom smislu te riječi.
To podrazumijeva da se u ustanovamakoje rade na principu izabranog doktora instaliraju potrebni dijagnostički kapaciteti koji podrazumijevaju RTG, ultrasonografiju i laboratorijsku dijagnostiku u svim većim domovima zdravlja.
Na taj način bi svaki osiguranik na dlanu imao potrebnu osnovnu medicinsku dijagnostiku u realnom vremenu, a u isto vrijeme bi se rasteretili veliki sistemi kao što su opšte bolnice i KC.
Da ovo nije san, pokazuju i primjerom najbolji zdravstveni sistemi u svijetu koji su bazirani na sličnom poretku kao i mi.
Ovo je više nego moguće i ostvarljivo u ovakvom sistemu kakav imamo i bio bi jedan od ključeva efikasnosti, optimizacije i ušteda u zdravstvenom sistemu;
- prelazak na DRG sistem finansiranja zdrvastevnih ustanova koji obez- bjeđuje plaćanje prema pruženim uslugama, odnosno sistem „koliko radiš, toliko ćeš i zaraditi".
Navedno obezbjeđuje da nadležni Fond plaća bolnicama za svakog obrađenog pacijenta jasno utvrđenu cijenu, a ne kao do sada paušalno.
Navedeno će omogućiti preraspodjelu budžetskih sredstava, na način da konačno rad i kvalitet u pružanju usluga dođu do izražaja i budu mjerni element;
drastično podizanje nivoa ulaganja u edukaciju ljekara i zdravstvenih radnika,
praćeno i formiranjem posebnog tijela pri nadležnom Ministarstvu koje bi pratilo i podsticalo ovaj proces;
stimulisati privatni zdravstveni sektor, ali na finansijski zdrav način koji će omogućiti osiguranicima veću pristupačnost određenim zdravstevnm uslugama,
imajući u vidu da su privatne zdravstvene ustanove jedan od značajnih poluga kvalitetnog zdravstvenog sistema.
„Isprovocirati" i ohrabriti vlasnike privatnih zdravstvenih usluga na sistem privatno - javnog partnerstva i stimulisati projekte tog tipa.
značajno unaprijediti položaj ljekara i zdravstvenih radnika;
kapitalna ulaganja u poboljšanje uslova rada
i opremjenosti zdravst¬venih ustanova biće prioritet naše politike.
MEDIJSKE SLOBODE
Naš zadatak:
Crna Gora da bude personifikacija nezavisnih, objektivnih, zaštićenih i slobodnih medija,
a ne simbol za napade na novinare, imovinu medija i nerasvijetljena ubistva poslenika javne riječi.
Uvod:
OTVORENA CRNA GORA
Mediji su građanska svijest društva,
a slobodno novinarstvo je jedan od osnovnih postulata savremenih demokratija.
Teorija i praksa jasno pokazuju da nema demokratije bez slobodne štampe
jer medijske slobode su osnov ostvarenja svih drugih prava i sloboda.
Tomas Džeferson, američki državnik i jedan od osnivača SAD-a rekao je „ukoliko bi trebalo da izaberem da li treba da imamo Vladu bez štampe ili štampu bez Vlade, ne bih oklijevao da odaberem ovo posljednje".
Pravo na slobodu izražavanja govorom, pisanom riječju, slikom ili na drugi način definisano je članom 47 Ustava Crne Gore.
Svaka zemlja koja stremi da postane članica EU mora poštovati standarde o slobodi medija koji su jasno definisani članom 10 Evropske konvencije o ljudskim pravima, kao i Kopenhaškim kriterijumima za članstvo u EU.
Nezavisni i profesionalni mediji koji promovišu demokratiju, ljudska prava i slobode od nep- ocjenjivog su značaja za podršku integracionim procesima.
Opis stanja:
Kada govorimo o identifikaciji stanja u Crnoj Gori možemo početi od analiza koje evropski zvaničnici imaju po pitanju slobode izražavanja u Crnoj Gori.
Najnoviji Izvještaj o napretku Crne Gore, kao i rezolucije Evrpskog parlamenta pokazuju veliku zabrinutost zbog sve goreg stanja na polju slobode medija, slabih profesionalnih i etičkih normi među zaposlenima u medijima,
kao i porastu broja incidenata čije su žrtve novinari i imovina medija.
Naši evropski partneri jasno ističu da nasilje nad novinarima ostaje ozbiljan razlog za zabrinutost
jer napadi na novinare su direktan atak na demokratiju
i evropske integracije.
Crna Gora nosi veliko breme nerasvijetljenih ubistava,
kao i brojnih brutalnih napada na novinare i imovinu medija.
Činjenice koje pokazuju da nema konkretnih rezultata u istragama brojnih dosadašnjih napada i zločina na slobodu govora u Crnoj Gori,
očito samo ohrabruje njihove inspiratore i nalogodavce stvarajući atmosferu straha, nepovjerenja, neravnopravnosti i anti demokratije.
Drastičan rast broja medija, posebno onih koji u različitim formama djeluji putem intereneta uslovio je da kao proizvod jake tržišne utakmice imamo često forsiranje senzacionalizma na uštrb kvalitetnih vijesti i informacija.
Zbog finansijskih nedostataka ili pojačane zavisnosti često se izbjegavaju reportaže i projekti istraživačkog novinarstva.
U opštoj trci za ekskluzivitetom nije rijetkost pojava da se objavljuju neprovjerene informacije sa morem diskutabilnih parametara iz ugla etike.
Posebno je pitanje kako su pojedini mediji krijući se iza medijskih sloboda baštinili klasičan medijski trulež i nečistotu atakujući na javni moral, ugled, čast i dostojanstvo, odnosno one vrijednosti po kojima smo se kao društvo ponosili.
Šta nudi Demokratska Crna Gora?
Hitno preduzimanje odlučnih mjera kako bi se prije svega rasvijetlila ubistva i napadi na medijske poslenike i njihovu imovinu od učinioca do krajnjih nalogodavaca
jer je to garancija i osnovna pretpostavka obezb- jeđenja ostvarenja slobode izražavanja kao ustavne kategorije
i sigurnosti svih građana,
a posebno predstavnika sredstava javnog informisanja;
insistiraćemo da se novinarima dodijeli status službenih lica kako bi se povećao stepen njihove sigurnosti posebno u svijetlu učestalih napada na javnu riječ,
kao i da se Krivičnim zakonikom uvedu nova krivična djela radi prevencije napada na novinare;
podsticaćemo same medije i novinare da daju doprinos ostvarenju medijskih sloboda podizanjem profesionalnih standarda, poštovanjem etičkih kodeksa, pravom na odgovor i provjerenu informaciju, ulaganjem u istraživačko novinarstvo itd.
omogućićemo da javni servisi građana obavljaju zaista onu funkciju zbog koje su osnovani
i u interesu onih koji ih plaćaju na način što će se jačati samostalnost Savjeta RTCG,
kao i sama uređivačka politika;
obezbijedićemo poštovanje zabrane diskriminacije,
kao i zaštitu prava na čast, ugled, ljudsko dostojanstvo u medijskiom djelovanju,
ali i stvarati uslove da rad novinara bude oslobođen neprincipijelnih pritisaka urednika i političkih uticaja;
podsticaćemo medije da kroz rad i djelovanje u mnogo većoj mjeri od aktuelne posvete pažnju konkretnim temama i diskusijama koje se tiču naših evropskih integracija;
transparentnost i javnost društveno-političkog djelovanja i medijske slobode biće u epicentru našeg djelovanja.
Jasno je da se pored zakono¬davne, izvršne i sudske vlasti, danas mediji smatraju četvrtim stubom demokratije.
Zato je naročito značajna uloga medija u mladim demokrati- jama poput naše gdje ne postoje izgrađene i nezavisne institucije sistema,
pa istraživačko novinarstvo često odigra presudnu ulogu usled slabog rada pravosudnih i drugih organa.
KULTURA
Moderna država servis kulturnim stvaraocima
Naš zadatak:
sloboda i razvoj kulturno umjetničkog stvaralaštva i čuvanje kulturne baštine mora biti temelj postojanosti i izgradnje demokratskog društva!
PONOSNA CRNA GORA
Uvod:
Država mora voditi aktivnu kulturnu politiku
jer je kultura os¬nova demokratskog društva
i hram duhovnosti pa samim tim predstavlja trajnu vrijednost i mjeru za kvalitet života svih građana Crne Gore.
Kultura je duhovna potreba društva
i zato se moraju njegovati sve kulturne vrijednosti, posebno bogata kulturna baština i kulturni identitet Crne Gore.
Ulaganje u kulturu i stvaranje kulturne infrastrukture je ulaganje u budućnost.
Moderna država mora biti servis kulturnim stvaraocima, a ne tutor,
a stvaraoci su ti koji moraju da kreiraju politiku razvoja kulture.
Kultura kao skup vrijednosti i društvena djelatnost može afir- misati našu zemlju u međunarodnim okvirima
. Kulturu vidimo kao činilac duhovnog identiteta i prepoznatljivosti naroda,
ali i kao most prema drugim kulturama.
Kultura nije samo plod prošlosti već determiniše i pravac institucionalnih promjena
i utiče na originalnu putanju razvoja jedne zemlje i naroda.
Sloboda umjetničkog stvaralaštva jeste garancija bogate i slojevite društvene strukture.
Zaštita intelektualne svojine bitan je činilac održivog privrednog rasta.
Opis stanja:
Nedostatak kulturne infrastrukture, prije svega pozorišta, bioskopa, muzeja, operskih dvorana
znači i nedostatak kulturnog obrazovanja što dovodi do degradacije duhovnih vrijednosti.
Bez konkretnih ulaganja u kulturu Crna Gora ostaje pri dnu evropske ljestvice.
Obzirom da kultura znači slobodu
mišljenja, kulturu ophođenja, moralnu i duhovnu ravnotežu potrebna je snažna finansijska podrška države.
Svjedoci smo devastacije kulturne baštine, nedovoljne brige o kulturno istorijskim spomenicima, neprimjerenog odnosa prema njima i neefikasne zaštite intelektualne svojine.
Nestajanje srednje klase u proteklom periodu značajno je umanjilo impuls odvijanja kulturnih manifestacija.
Šta nudi Demokratska Crna Gora?
Povezivanje institucija kulture sa određenim društvenim djelatnostima i institucijama u turizmu;
donošenje Strategije o afirmaciji filantropije, donatorstva i mecenstva;
razvoj i slobodu kulturnog i umjetničkog stvaralaštva,
posebno podršku svim amaterskim kulturnim društvima koja okupljaju i njeguju talenat mladih ljudi i
čuvaju kulturno nasleđe svih građana Crne Gore;
stvaranje djelotvornih pretpostavki za razvoj kulture etničkih zajednica koje bi sačuvale posebnost i doprinosile skladnijem odnosu u društvu;
efikasnu zaštitu intelektualne svojine i djelotvornu politiku sankcioni- sanja u ovoj oblasti;
depolitizaciju u institucijama kulture;
podizanje nivoa svih oblika kulture: od kulture stanovanja, ponašanja, komunikacije do stvaranja infrastrukturnih i finansijskih uslova,
kako bi kultura bila značajna razvojna šansa Crne Gore;
snažna podrška filmskim stvaraocima;
osnovni kriterijum u kulturi da bude isključivo kvalitet kulturnih poslenika i programskih sadržaja;
unapređenje materijalnog i socijalnog položaja kulturnih stvaralaca i svih zaposlenih u kulturnim djelatnostima kako bi mogli da žive od svog rada;
obezbjeđenje stabilnih izvora finansiranja kulturnih programa;
omogućiti da kulturni sadržaji budu dostupni svim građanima Crne Gore bez obzira na imovno stanje jer kultura ne smije biti prepuštena komercijalizaciji;
njegovanje svih kulturnih vrijednosti, posebno bogate kulturne baštine Crne Gore.
RELIGIJA
Naš zadatak:
Država i vjerske zajednice međusobno će sarađivati imajući u vidu da za to postoji zajednički interes vjerskih zajednica i države.
Uvod:
POŠTUJEMO RAZLIČITOSTI KOJE POSJEDUJEMO
U skladu sa članom 14 Ustava Crne Gore vjerske zajednice su odvojene od države, ravnopravne i slobodne u vršenju vjerskih obreda i vjerskih poslova.
Sloboda vjeroispovijesti je intimno pravo svakog pojedinca u svim demokratskim društvima i
pred¬stavlja osnovni preduslov postojanja i unapređenja osnovnih demokratskih principa i postulata.
Drugim riječima sloboda vjeroispovijesti i poštovanje prema drugim vjerama se mora podsticati i unaprjeđivati, a ne zanemarivati i obeshrabrivati.
Čovjek je bio i ostao društveno i religiozno biće, a sloboda vjerovanja je izvedena iz osnovnog ljudskog prava sloboda savjesti,
što će reći da svi imamo apsolutno pravo da mijenjamo sopstveni pogled na svijet,
a država obavezu da u tom dijelu ostane neutralna, da garantuje to pravo i da nam omogući nesmetano uživanje tog prava.
Ljudska prava pripadaju onim kategorijama prava koje ima svako, samim tim što je ljudsko biće.
Opis stanja:
Prema popisu stanovništva, koji je realizovan u Crnoj Gori 2011. godine 72% stanovništva izjasnilo se kao pravoslavci, 16% kao pripadnici islamske vjeroispovijesti, 3% kao muslimani i 3, 4 % kao rimokatolici, dok 5, 4% čine pripadnici drugih grupa kao što su adventisti sedmog dana, jehovini svjedoci, jevreji, protestanti, budisti i oni subjekti koji se nijesu vjerski izjasnili.
Dakle, Crna Gora je nesumljivo multireligijska država i to sa ponosom ističemo.
Upravo nam to nameće i potrebu i obavezu da takvu multireligioznost čuvamo i njegujemo u interesu i Crne Gore i svih njenih građana,
jer je očigledno da je većina državljana naše države ujedno i pripadnik neke vjerske zajednice.
Crna Gora je i dalje duboko podijeljeno društvo i po pitanju slobode vjeroispovijesti.
Registrovan je određen broj napada na vjerske objekte i crkvene velikodostojnike.
Takvo stanje i takvo postupanje se ne smije tolerisati, već u skladu sa zakonom efikasno djelovati i pravovremeno preduzimati mjere protiv takvog ponašanja.
Šta nudi Demokratska Crna Gora?
Svako ima pravo da bude vjernik, ateista ili agnostik, jer je to osnovno ljudsko pravo i duhovno opredjeljenje čovjeka i građanina.
Demokratska Crna Gora će prema svim kanonski priznatim crkvama i vjerskim zajednicama iskazivati posebno poštovanje i uvažavanje.
Zalagaćemo se za apsolutno sprovođenje ustavnog načela odvojenosti crkve i države.
Vjerske zajednice će u skladu sa svojim unutrašnjim ustrojstvom vršiti poslove iz svoje nadležnosti, a država se neće miješati u crkvene odnose, jer su poslovi države i vjerske zajednice jasno odvojeni i diferencirani.
Radićemo svim snagama na tome da sloboda vjeroispovijesti bude prirodno pravo svakog pojedinca.
Svim kanonskim crkvama i vjerskim zajednicama pomagaćemo da izgrade i obnove svoje objekte, štitićemo postojeće, uvažavaćemo i štititi vjerske ve¬likodostojnike i vjernike,
jer time štitimo viševjekovnu istoriju i tradiciju Crne Gore, kojom se ponosimo.
Odnos države prema svim kanonskim crkvama i vjerskim zajednicama biće jednak, tako da ni jedna neće imati privilegovani položaj u odnosu na neku drugu.
Kako crkve i vjerske zajednicene razlikuju vjernike prema političkoj pri¬padnosti,
tako ni država ne može razlikovati građane po vjerskom opredjeljenju.
Nikada više nećemo biti taoci političkih ambicija pojedinaca i političkih subjekata koji su se održavali na vlasti ili pokušavali osvojiti vlast po onoj narodnoj „zavadi, pa vladaj“,dok se ekonomski interesi i životni standard građana ostavlja po strani.
Dogovor je okosnica našeg političkog djelovanja bez obzira na razlike koje postoje.
Razlike će biti u funkciji stvaranja savremene države, a ne u funkciji ostvarivanja ličnih i partijskih interesa.
Ne manje važno, uzimajući u obzir i integrativne procese Crne Gore, neophodno je imati aktivnu saradnju sa međunarodnim organizacijama i drugim subjektima u međunarodnoj zajednici.
POLITIKA MIRA I SARADNJE
SVOJU KUĆU DA ČUVAMO, KOMŠiJE DA POŠTUJEMO
Otkako je svijeta i vijeka, ljudi su bili usmjereni jedni na druge u prevazilaženju problema i unaprjeđivanju uslova života.
To se nije promijenilo ni kada su uvedene administrativne granice između njih.
Naprotiv. Samo je saradnja dignuta na nivo onih koji su ih predstavljali.
Zato, još sa ustanovljavanjem prvih država, njihovim predstavnicima - pretečama u diplomatiji, postalo je jasno da bez njihove otvorenosti kako prema komšijama, tako i prema ostatku svijeta, nije moguće ostvariti ni osnovne interese njihovih država i naroda.
Šta tek reći za svijet u kojem živimo - svijet u kojem se informacije prenose za djelić sekunde?
Zbog toga, u današnjem, dobu globalizacije, zajedničko djelovanje je potrebnije nego ikada kako bi se došlo do uspjeha.
Teško je nabrojati sva polja u kojima se dobri međudržavni odnosi i prepoznatljivost u međunarodnoj zajednici pozitivno odražavaju na konkretne benefite za građane
- dobrobit za ekonomiju: uvoz, izvoz, turizam; trgovina: razmjena dobara, novca, uslu¬ga;
obrazovanje mladih - razmjena studenata;
bezbjednost - otklanjanje prijetnji terorizma;
saradnja u domenu kulture i sporta.
Da li se može u eri u kojoj živimo zamisliti postizanje održivog razvoja u bilo kojoj državi,
kao onog razvoja društva koji raspoloživim resursima zadovoljava ljudske potrebe,
ne ugrožavajući prirodne sisteme i životnu sredinu,
a da takav razvoj nije umno- gome uslovljen višeslojnom međunarodnom saradnjom?
Mi u Demokratskoj Crnoj Gori nemamo dilemu, već jasan odgovor - NE!
U politici otvorenosti prema novim idejama, kapitalu, kulturama koje dolaze iz cijelog svijeta,
ali i nuđenju naših proizvoda i predstavljanju naše tradicije, običaja, kulture drugima, više nego u bilo kojoj drugoj, veoma su bitni ljudi koji je sprovode u djelo.
Imajući ovo na umu, ne čudi bledunjava i bezidejna slika naše spoljne politike, koja je rezultat višedecenijske prakse postavljanja na ključna mjesta partijski podobnih ljudi,
na taj način lišavajući državu i građane neposredne koristi od njenih najboljih kadrova.
Imajući u vidu sve navedeno, ljudi okupljeni u Demokratskoj Crnoj Gori neće nikad sebi dozvoliti greške u vođenju spoljne politike, kojih je u proteklih četvrt vijeka bilo na pretek.
Ovo iz razloga što ni spoljna politika nije izuzetak u ukupnoj politici sadašnje vlasti koja se pokazala pogubnom za ogromnu većinu građana.
U spoljnoj politici, Demokratska Crna Gora se zalaže za nastavak integracije u EU, kao svoj prioritetni pravac
koji istovremeno vodi ka neophodnoj demokratizaciji društva,
a time i sveopštem boljitku,
ali i za proaktivnu saradnju sa Sjedinjenim Američkim Državama, Rusijom, Kinom i ostalim članicama BRIKS-a, državama Latinske Amerike i arapskog svijeta, kao i sa svim drugim državama, narodima i međunarodnim organizacijama na svijetu,
koja saradnja bi bila u interesu naših građana, a zasnivala bi se na principima Povelje UN i ostalih potvrđenih međunarodnih konvencija.
Mi u Demokratskoj Crnoj Gori poseban akcenat stavljamo na neophodnost još aktivnije i povezujuće politike dobrosusjedskih odnosa, koja bi naročito sa Srbijom, Slovenijom, Hrvatskom, Bosnom i Hercegovinom, Republikom Srps¬kom, Republikom Makedonijom,
ali i nama graničnim državama - Albanijom i Italijom, bila plodonosna za sve one koji su svoju sudbinu vezali za region u kojem se nalazimo.
Pored toga, potrebno je održavati tješnju bilateralnu saradnju i prijateljske odnose sa svim državama Balkana i regiona jugoistočne Evrope,
ali i nastaviti učešće u regionalnim projektima multilateralne saradnje.
Kroz opredjeljenje nastavka i jačanja prijateljskih odnosa sa onima na koje smo geografski upućeni,
nesumnjivo pokazujemo posvećenost ukupnom razvoju
i podizanju naših standarda u širokom spektru oblasti - od trgovine, turizma i energetike do obrazovanja, nauke, kulture i sporta.
Na kraju, ali ne manje bitno, Demokratska Crna Gora je opredijeljena da sva postojeća ili novonastala otvorena pitanja sa susjedima ili drugim državama na svijetu rješava na miroljubiv način, pravnim i diplomatskim sredstvima.
NEKA BUDE PO TVOM!
Naše izdizanje iznad podjela, ne umanjuje nikom pravo da ima individualni odnos prema pitanjima koja nijesu posebno tretirana Programom Demokratske Crne Gore,
jer je ravno¬pravnost potreba Crne Gore,
a različitosti naše bogatstvo,
zbog kojih smo se iudružili na zdravim, jasnim, iskrenim, dostojanstvenim i čistim principima.
Nikada više ne smijemo dozvoliti da nas diskriminišu i razdva¬jaju samo zato što smo iskoristili svoje prirodno pravo da se osjećamo kako želimo,
da govorimo šta mislimo i da imamo pogled na svijet onako kako mi smatramo da je ispravno.
Ravnopravna,
savremena,
prosperitetna,
demokratska i
bo¬gata Crna Gora je naš zajednički cilj i san koji ćemo ostvariti,
jer je to naša obaveza prema svim generacijama, a posebno prema onima koji će nas naslijediti.
