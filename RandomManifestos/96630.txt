Dobrý štát slúži ľuďom
plán  #SIETE na obdobIE 2016-2020
Plán #siete Pre roky 2016–2020
Biela zóna
Cesta k dobrému štátu
10 základných záväzkov  #SIETE
Prvých 100 dní vlády
#1 vytvoríme podmienky pre hmotnú zod-povednosť politikov
a vylúčime schrán- kové firmy z v erejného priestoru
#2 cez daňovú úľavu zvýšime zárobok  bežnej slovenskej rodiny o 500   eur ročne
#3 zrušíme zbytočné povinnosti pre  zamestnávateľov a ich zamestnan -cov, najmä daň zo straty, povinné  preškoľovanie vodičov a p ovinnú zdra-votnú službu tam, kde nemá zmysel
do dvoch rokov
#1 rodičom detí od troch rokov poskyt-neme zákonnú záruku miesta v šk ôlke
#2 zlúčime finančnú podporu pracujúcich  rodičov do jedného rodičovského konta  v sume 12 000   eur na dieťa
#3 znížime odvody o 500  eur ročne na  každého zamestnanca aj živnostníka
#4 veľmi výrazne urýchlime výstavbu  rýchlostných ciest, najmä na orave,  zemplíne, gemeri a hornej nitre
do roku 2020
#1 Investujeme o 30 % viac do vzdelávania našich detí
#2 vytvoríme podmienky pre zvýšenie  podielu slovenských potravín  na domácom trhu na 80 percent
#3 zásadne skrátime čakanie  na zdravotné výkony modrá zóna dobrý štát slúži ľuďom hlavné plány
Modrá zóna
Dobrý Štát slúži l´udom
Hlavne Plany #siete pre l´udí
Zamestnávatelia, živnostníci a farmári
Prvých 100 dní
#Sieť bude postupovať tvrdšie proti chronickým neplatičom faktúr.
Nevyplatenie faktúry živnostníkovi bude mať rovnaký trestnoprávny postih, ako nevyplatenie mzdy zamestnancom.
#Sieť presadí jednoduchšie podnikateľské prostredie.
V zákonoch, ktoré sa týkajú podnikania, urobíme zmeny, ktoré zamestnávateľom ušetria ročne desiatky miliónov na administratívnych nákladoch.
Príkladom je zrušenie daňových licencií pre obchodné spoločnosti, obmedzenie povinnej zdravotnej služby iba na rizikové povolania, zrušenie preškoľovania vodičov a gastrolístkov.
Pomôžeme regionálnym ekonomikám prostredníctvom Regionálnych ekonomických zón (REZ), ktoré budú vytvorené v regiónoch s vysokou nezamestnanosťou.
Zavedieme opatrenie Jeden dátum, ktoré by pre všetkých podnikateľov znamenalo, že by štát mohol meniť legislatívu, ktorá sa týka daní, odvodov a rôznych regulačných a administratívnych bremien iba raz do roka, čiže k 1. januáru.
Jedna schôdza Národnej rady SR ročne bude venovaná len zjednodušovaniu legislatívy.
Presadíme zníženie odvodového zaťaženia o 500 eur na každého zamestnanca a SZČO, do objemu 25 000 eur úspory ročne.
Zabránime opakovaniu podvodných reštrukturalizácií a zneužívaniu konkurzov.
Odstráni sa možnosť dlžníka navrhovať reštrukturalizačného správcu a schránkové firmy budú automaticky považované sa osoby spriaznené s dlžníkom.
do dvoch rokov
#Sieť podporí remeselníkov a farmárov zásadným zvýšením limitu na paušálne výdavky.
Presadíme opatrenie Jeden meter, ktoré bude znamenať rovnováhu vo vzťahu medzi daňovníkom a štátom.
Použitím pravidla jedného metra sa docieli napríklad to, že ak štát protiprávne nevracia podnikateľovi odpočty DPH, musí ich podnikateľ dostať späť aj s úrokom.
Prijmeme nový zákon o verejnom obstarávaní, ktorého cieľom budú jednoduchšie, rýchlejšie a efektívnejšie nákupy za naše spoločné peniaze.
do roku 2020
Zjednodušíme daňový systém.
Znížime počet sadzieb DPH a výnimiek a odstránime anomálie, keď napríklad živnostník platí vyššiu sadzbu dane z príjmu ako veľký podnik.
Zjednotíme výber daní a sociálnych odvodov do jednotného systému a pripravíme zrušenie zdravotných odvodov.
Pre malých živnostníkov s obratom do 20 000 EUR #Sieť ponúkne dobrovoľný systém Jednej platby, ktorá nahradí všetky odvodové a daňové povinnosti a komunikáciu s úradmi.
Zavedieme sadu opatrení, ktoré budú znižovať byrokraciu.
Opatrenie Jedna pečiatka zaručí, že začať podnikať bude možné v priebehu jedného dňa a bude ho možné vybaviť na jednom mieste.
Opatrením Jeden úrad zaistíme dostupnosť služieb najvyužívanejších úradov pod jednou strechou v každom okrese.
Presadíme tiež urýchlenú elektronizáciu štátnej správy.
Ak už si od občana štátna správa vypýtala určitú informáciu, nesmie ju požadovať znova.
Vytvoríme legislatívne a fiškálne podmienky pre zvýšenie podielu slovenských potravín na domácom trhu na 80 percent a umožníme používanie domácich potravín, BIO potravín a ingrediencií pri príprave jedla v reštauráciách a ďalších zariadeniach z malých regionálnych chovov a z domácej výroby, čím podporíme lokálnych poľnohospodárov.
zamestnanci
Prvých 100 dní Presadíme ústavnú ochranu percenta odvodov smerujúceho do 2. piliera, aby ich vlády nemohli meniť podľa ľubovôle,
ale aj solidaritu v podobe minimálneho dôchodku a slobodu nakladania s usporenými prostriedkami.
Odstránime diskrimináciu sporiteľov, ktorým štát kráti dôchodky z prvého piliera oveľa viac, než by mal.
Zjednodušíme daňový systém a znížime daň z príjmu pre všetky pracujúce rodiny.
Veríme, že peniaze je potrebné nechať v rodinách, ktoré najlepšie vedia, ako s nimi naložiť.
Presadíme preto zvýšenie daňového bonusu o 120 eur na dieťa a nezdaniteľný základ na každého dospelého o 680 eur.
Štvorčlennej rodine s dvoma deťmi prinesie toto opatrenie ročne 500 eur.
Zdravotníkom zabezpečíme po ich dlhoročnom úsilí spravodlivejšie a dôstojnejšie pracovné podmienky.
do dvoch rokov
Zavedieme opatrenia, ktoré pomôžu pracujúcim rodičom zosúladiť prácu a rodinu – zdieľaná OČR;
drobná forma zárobkov oslobodená od daní a odvodov pre rodičov malých detí;
práca z domu, alebo tzv. mikropodnikanie a mikroprácu ako formy zárobku z drobnej, príležitostnej činnosti vykonávanej v čase starostlivosti o dieťa do veku 6 rokov.
do roku 2020
#Sieť podporí verejných zamestnancov nasledujúcimi opatreniami:
Prijmeme nový zákon o štátnej službe, ktorý zabezpečí jasné a realistické oddele nie politickej a úradníckej úrovne v štátnej službe.
Presadíme postavenie učiteľa ako profe sionála s primeraným podporným servisom
a otvoríme trh s učebnicami a učebnými materiálmi.
Zavedieme do praxe zásady kariérne ho rastu, ktoré budú platné pre všetkých príslušníkov policajného zboru.
seniori
Prvých 100 dní
Ukončíme éru, ktorú možno nazvať Republikou exekúcií, keď počet a nákladnosť exekúcií voči bežným ľuďom neustále rastú.
Sfunkčníme osobný bankrot, zvýšime kvalitu a kontrolu štátu nad exekútormi a budeme tlačiť na zlúčenie exekučných konaní.
Naštartujeme otváranie a sprístupňovanie slovenskej kultúry.
V prvej fáze umožníme vstup do múzeí a galérií zadarmo, napríklad rozšírením použiteľnosti kultúrnych poukazov pre seniorov.
do dvoch rokov
Obmedzením monopolného správania sa zvýšime dostupnosť a vytvoríme podmienky pre zásadné zníženie cien voľnodostupných liekov.
Budeme presadzovať zavedenie preventívnych zdravotníckych programov pre  seniorov.
Podporíme vypracovanie a uplatnenie Programu starostlivosti o geriatrických pacientov.
Presadíme vytvorenie centrálnej nezávislej posudkovej činnosti, ktorá bude ekonomicky výhodnejšia, administratívne nenáročná a ľahko dostupná pre poistencov, osoby s ŤZP a žiadateľov o poskytnutie sociálnej služby.
Odstránime stav, kedy na jednej strane existujú neprimerane dlhé čakacie lehoty na pridelenie sociálnej služby v pobytovom zariadení a na druhej strane majú neverejní poskytovatelia sociálnych služieb voľné kapacity.
Zavedieme nový model financovania domácej opatrovateľskej služby, pri ktorom umožníme občanom slobodne sa rozhodnúť, či si vyberú pobytovú formu sociálnej služby alebo domácu opatrovateľskú službu.
Zabezpečíme prechod na novú filozofiu v zdravotníctve, ktorá bude založená na meraní kvality poskytovanej zdravotnej starostlivosti.
Povinné bude zverejňovanie čakacích listín, aby sa pacient mohol dopredu presunúť k poskytovateľovi, u ktorého sa čaká kratšie.
do roku 2020
Budeme presadzovať znižovanie energetickej chudoby
a naštar tujeme rozvojo vé programy pre zníženie záťaže sociálne slabých skupín obyvateľstva.
rodičia
Prvých 100 dní
Zavedieme garanciu miesta v škôlke pre deti od 3 rokov.
Toto opatrenie zrealizujeme formou spolupráce obcí a súkromných MŠ zapísaných v sieti školských zariadení SR.
Pokiaľ obec neposkytne miesto pre dieťa od 3 rokov ihneď po voľbách 2016, rodičia získajú kompenzáciu od obce vo výške rodičovského príspevku.
Presadíme zvýšenie daňového bonusu o 120 eur na dieťa a nezdaniteľný základ na každého dospelého o 680 eur.
Štvorčlennej rodine s dvoma deťmi prinesie toto opatrenie ročne 500 eur.
do dvoch rokov
Umožníme vznik tzv. detských skupín, ktoré sú flexibilnejšou a lacnejšou alternatívou k súkromným jasliam už pre deti mladšie ako 3 roky.
Zabezpečíme, aby mohli mať škôlky flexibilnejšiu dobu starostlivosti o deti, ktorá bude prispôsobená časovým možnostiam pracujúcich rodičov.
Nahradíme spleť administratívne ťažko dostupných príspevkov pre rodičov s malými deťmi jedným Rodičovským kontom, ktoré im umožní flexibilne a jednoducho získať financie pre svoju rodinu.
Každé dieťa bude mať pred narodením potomka na konte jednotnú sumu 12 000 eur, z ktorej si pracujúci rodičia budú môcť vyberať podľa svojich aktuálnych potrieb, ale s takými obmedzeniami, ktoré zabránia zneužívaniu.
Zavedieme opatrenia, ktoré pomôžu pracujúcim rodičom zosúladiť prácu a rodinu – zdieľaná OČR;
drobná forma zárobkov oslobodená od daní a odvodov pre rodičov malých detí;
práca z domu, alebo tzv. mikropodnikanie a mikroprácu ako formy zárobku z drobnej,
príležitostnej činnosti vykonávanej v čase starostlivosti o dieťa do veku 6 rokov.
Zabezpečíme dostupnosť zdravotných špecialistov tak, aby pacient nemusel cestovať viac ako určitú vzdialenosť a čakať viac ako určitý čas.
Všeobecná zdravotná poisťovňa bude finančne motivovať lekárov, aby rozšírili ordinačné hodiny.
Budeme podporovať vzdelávanie orientované na žiaka.
Služby na vyrovnávanie šancí pre všetky deti (špeciálny pedagóg, logopéd, asistent, primerané úpravy výchovno-vzdelávacieho programu a mnohé ďalšie) musia byť dostupné a nárokovateľné pre všetky deti, ktoré ich potrebujú.
do roku 2020
Zvýšime výstavbu nájomných bytov zlepšením podmienok pre širšie zapojenie neštátnych aktérov a samospráv do procesu výstavby a zamedzíme ich vypadávaniu z bytového fondu.
Do roku 2020 zvýšime financie pre školstvo aspoň o 30 %.
mladí ľudia
Prvých 100 dní
Zlepšíme informovanosť vysokoškolských študentov o ich právach.
Spoločne so študentmi sformulujeme listinu práv študenta, ktorá ustanoví štandard služieb, na ktoré majú nárok.
do dvoch rokov
Zaručíme transparentnosť, funkčnosť a stabilitu v pravidlách akreditácie vysokých škôl.
Zásadne zreformujeme princípy a kritériá na posudzovanie spôsobilosti vysokých škôl a hodnotiace kritériá ich činnosti,
ako aj kariérny a platový systém na vysokých školách, aby sa do kľúčových pozícií profesorov a docentov mohli dostať odborníci z praxe a zahraniční experti.
V odbornom vzdelávaní zvýšime dôraz na praktickú prípravu žiakov na budúce povolanie.
Žiakom v duálnom vzdelávaní umožníme získať zárobok od prvého dňa nástupu do vzdelávania.
Presadíme, aby sa pri výučbe kládol primeraný dôraz aj na rozvoj kľúčových kompetencií, ktoré sú potrebné pre aktívny občiansky a spoločenský život.
Umožníme učiteľským tímom v stredných školách intenzívnejšie spolupracovať s externými odborníkmi z praxe bez zbytočných byrokratických prekážok.
do roku 2020
Zabezpečíme dostupné nájomné bývanie.
Zvýšime výstavbu nájomných bytov zlepšením podmienok pre širšie zapojenie neštátnych aktérov a samospráv do procesu výstavby v spolupráci so štátom a zamedzíme ich vypadávaniu z bytového fondu.
Cieľom je zaistiť niekoľkonásobne väčší počet nájomných bytov, ktorý bude slúžiť napríklad ako tzv. „odrazové” bývanie mladých, alebo umožní vyššiu pracovnú mobilitu.
Zvýšime rozpočet školstva do roku 2020 aspoň o 30 %.
Podporíme zmeny obsahu študijných odborov na vysokých školách, tzv. opisov.
Podporíme zmeny, ktoré viac zohľadnia potreby trhu práce a zvýšime tlak na posilnenie povinnej praxe študentov pri štúdiu.
V posledných ročníkoch podporíme rozvoj odborných a poradenských služieb pre žiakov, ktoré budú zamerané na identifikáciu ich silných stránok a na poradenstvo pri výbere vhodnej strednej a vysokej školy a budúceho povolania.
Podporíme vybudovanie systému transparentných grantových schém na podporu kvalitných vysokoškolských výskumných tímov.
Zrealizujeme komplexnú zmenu Agentúry na podporu výskumu a navýšime jej financovanie.
Pre študentov právnických profesií presadíme zrušenie inštitútu justičného čakateľa  a
zvýšime atraktívnosť povolania vyššieho súdneho úradníka cez kombináciu lepšieho platového ohodnotenia a profesijnej náplne.
Zvýšime tiež otvorenosť právnických profesií tým, že skrátime povinné minimálne lehoty pre nováčikov na 3 roky, ale zachováme, prípadne zvýšime náročnosť konečnej skúšky tak, aby ju mohol úspešne zložiť len kvalitný uchádzač.
ľudia so špecifickými Potrebami
do dvoch rokov
#Sieť ratifikuje a bude pokračovať v implementácii komplexného Dohovoru o právach osôb so zdravotným postihnutím.
V školách začneme od prvého dňa vytvárať predpoklady na to, aby mohli učitelia s deťmi intenzívnejšie pracovať na individuálnej úrovni a pomáhať im zlepšovať sa.
Bez ohľadu na to, či dieťa pochádza z funkčnej rodiny alebo z menej podnetného prostredia, či ide o dieťa mimoriadne nadané, so zdravotným postihnutím, s poruchou učenia a správania, alebo o dieťa „bezproblémové“ – ide nám o každé jedno a o všetky zároveň.
Služby na vyrovnávanie šancí pre všetky deti (špeciálny pedagóg, logopéd, asistent, primerané úpravy výchovno-vzdelávacieho programu a mnohé ďalšie) musia byť dostupné a nárokovateľné pre všetky deti, ktoré ich potrebujú.
Financie na ich pokrytie budú viazané nie na školu, ale na konkrétne dieťa.
Presadíme vytvorenie centrálnej nezávislej posudkovej činnosti, ktorá bude eko nomicky výhodnejšia, administratívne nenáročná a ľahko dostupná pre poistencov, osoby s ŤZP a žiadateľov o poskytnutie sociálnej služby.
Odstránime stav, kedy na jednej strane existujú neprimerane dlhé čakacie lehoty na pridelenie sociálnej služby v pobytovom zariadení a na druhej strane majú neverejní poskytovatelia sociálnych služieb voľné kapacity.
Zavedieme nový model financovania domácej opatrovateľskej služby, pri ktorom umožníme občanom slobodne sa rozhodnúť, či si vyberú pobytovú formu sociálnej služby alebo domácu opatrovateľskú službu.
Po zadefinovaní sociálne vylúčených spoločenstiev v zákone stanovíme nárokovateľné financovanie na služby poskytované v týchto lokalitách, aby sa zabezpečila finančná stabilita programov.
Navrhneme vytvorenie skupiny odborníkov pozostávajúcej zo zdravotného asistenta, terénneho sociálneho pracovníka, príslušníka policajného zboru a prípadne rómskeho dobrovoľníka pre každé sociálne vylúčené spoločenstvo.
#Sieť zároveň navrhne štandardizáciu terénnej a komunitnej sociálnej práce, čím sa zvýši zamestnateľnosť.
#Sieť navrhne projekt, ktorý zabezpečí vyššiu zamestnanosť a bývanie pre chudobných občanov a obyvateľov sociálne vylúčených lokalít prostredníctvom výstavby rodinných domov a vytvorením trvalo udržateľných pracovných miest pre všetky chudobné a sociálne vylúčené komunity.
do roku 2020
#Sieť sa zasadí o postupné znižovanie počtu detí v detských domovoch, aby čo najviac detí mohlo byť vychovávaných vo vlastných alebo náhradných rodinách.
Červená zóna slovensko 2016-2020
Programové východIská #SIETE na obdobIe 2016-2020
# 1verejné financie a očista verejného Priestoru
Prvých 100 dní
#Sieť presadí zavedenie hmotnej zodpovednosti verejných predstaviteľov za nezákonné používanie verejných zdrojov a zavedenie zásady dobrého hospodára ako základného kritéria pre posudzovanie porušenia zákonnosti.
Už dnes zákony ukladajú manažérom v súkromných firmách povinnosť „vykonávať svoju pôsobnosť s odbornou starostlivosťou a v súlade so záujmami spoločnosti.
Najmä sú povinní zaobstarať si a pri rozhodovaní zohľadniť všetky dostupné informácie týkajúce sa predmetu rozhodnutia a pri výkone svojej pôsobnosti nesmú uprednostňovať svoje záujmy, záujmy len niektorých spoločníkov alebo záujmy tretích osôb pred záujmami spoločnosti.“
Obdobný princíp by mal platiť pre všetkých verejných predstaviteľov nakladajúcich s verejnou mocou alebo verejnými zdrojmi, aby už nemohlo zaznieť: „ Je to nesprávne, ale bolo to v súlade so zákonom.“
#Sieť presadí skutočný protischránkový zákon, ktorý zakáže firmám s neznámym alebo nepreukázaným vlastníctvom akékoľvek obchody so štátom, nielen vo verejnom obstarávaní, ale aj pri eurofondoch, dotáciách, predaji a kúpe majetku a akejkoľvek inej transakcii štátu.
Také to firmy by zároveň nemali mať možnosť beztrestne obchádzať predpisy v oblasti konkurzu a reštrukturalizácie, bankovej regulácie či platenia daní.
#Sieť presadí prísnu výdavkovú politiku, podľa ktorej musí prostriedky daňovníkov štát vynakladať so striktným dôrazom na hospodárnosť, účelnosť, a efektívnosť.
Priestor pre úspory alebo lepšie využitie existujúcich zdrojov je najmä pri verejnom obstarávaní, eurofondoch, obmedzovaní daňových únikov, a pri nákladoch na obsluhu štátu.
Ministerstvo financií zrealizuje audity najväčších výdavkových dier v rezortoch, ale nie preto, aby o tom vydávalo čierne knihy, ale preto, aby pritlačilo na ich upchávanie.
#Sieť presadí viazanie zvyšovania výdavkov jednotlivých rozpočtových kapitol na preukázanie hospodárneho, účelného, a efektívneho nakladania s verejnými prostriedkami v minulosti, ako aj na dôveryhodné, konkrétne, a merateľné záväzky do budúcnosti.
#Sieť sa riadi princípom, že peniaze do štátneho rozpočtu je lepšie získavať efektivitou a úsporami, ako vyššími daňami pre bežných ľudí.
Peniaze je treba nechať v rodinách, ktoré ich vedia využiť najlepšie.
Preto #Sieť presadí zvýšenie daňového bonusu o 120 eur na dieťa a nezdaniteľný základ na každého dospelého o 680 eur, čo priamo zvýši životnú úroveň rodín.
Toto opatrenie je bližšie popísané v nasledujúcej kapitole.
#Sieť zavedie zverejňovanie nadmerného odpočtu DPH, aby sa zamedzilo podvodom s vratkami DPH, a taktiež parlamentnú kontrolu spôsobu, akým sú manažované daňové riaditeľstvá.
#Sieť presadí zníženie odvodového zaťaženia o 500 eur na každého zamestnanca a SZČO, do objemu 25 000 eur úspory ročne.
do dvoch rokov
#Sieť sa zasadí o ústavnú garanciu slobodného výberu verejnej služby a jej dostupnosti.
#Sieť presadí zásadné zmeny ústavného zákona o ochrane verejného záujmu vo vzťahu k najvyšším verejným funkcionárom, ako sú ministri, poslanci, riaditelia najvýznamnejších verejných inštitúcií či podnikov.
Upraví podrobnejšie majetkové priznania, ktoré umožnia nielen poznať majetok verejných funkcionárov, ale najmä skutočne porovnať, či sa vyvíja v súlade s priznanými príjmami.
Zavedie tiež do majetkových priznaní princíp: „Priznaj alebo odovzdaj štátu“.
Majetok, ktorý v rozpore so zákonom verejný funkcionár neprizná, mu pri odhalení automaticky prepadne.
Odstráni sa možnosť, aby vládni politici kryli protizákonné konania, ako sa to deje dnes.
#Sieť zavedie možnosť napadnúť takúto nečinnosť zodpovedných orgánov odvolaním na Ústavný súd SR, ktorý bude mať konečné slovo.
Zároveň však #Sieť zreformuje šikanózne a nefunkčné majetkové priznania pre asi 135 000 radových verejných zamestnancov.
Dnes ich musia podávať nielen tí, u ktorých to má zmysel, ako napríklad sudcovia, prokurátori, policajti, či úradníci vo významných pozíciách, ale aj každý hasič či radový referent na úrade práce.
Nenašli sme jediný prípad, kedy by majetkové priznanie verejného zamestnanca viedlo k jeho postihu.
Navrhujeme preto zúžiť okruh povinných osôb na približne 40-tisíc osôb.
Títo zamestnanci budú vypĺňať štandardizovaný dotazník, ktorý bude mať skutočnú výpovednú hodnotu.
#Sieť presadí pravidlo jedného webu pre štát aj samosprávu.
Dnes existujú centrálne webstránky pre verejné obstarávanie či zmluvy štátu, ale v mnohých oblastiach takýto portál chýba alebo je nedotiahnutý.
Presadíme preto, aby štát mal pre každú oblasť jeden funkčný webový portál (napr. výberové konania na zamestnancov, odpredaj verejného majetku, eurofondy a granty...).
Zodpovedná inštitúcia bude mať povinnosť zverejniť informácie na príslušnom centrálnom webe.
Ak ich tam zverejní (napríklad výzvu na podávanie projektov na webe pre eurofondy), nemusí ju zverejňovať už na žiadnom inom mieste.
Občania budú mať zároveň istotu, že na jednom mieste všetko nájdu.
#Sieť presadí princíp, že všetky zasadnutia orgánov verejnej moci sú verejné a obmedzí možnosť utajovať pred verejnosťou informácie.
Neverejnosť bude výnimkou z pravidla, nie naopak.
Zároveň zakotví do ústavy základné pravidlá účasti verejnosti na rozhodovaní.
Súčasťou návrhu bude aj možnosť zákonodarnej iniciatívy pre občanov, kedy NR SR bude musieť rokovať o zákone, ktorý podpíše aspoň 50 000 občanov.
#Sieť zásadne posilní transparentnosť vlády voči samosprávam, ale aj v samotnej samospráve.
Presadíme posilnenie nárokovateľných a transparentne rozdeľovaných zdrojov pre samosprávu výmenou za to, že obce na seba preberú tzv. škôlkarskú garanciu.
Presadíme však aj viazanie zostávajúcej pomoci štátu samosprávam, vrátane eurofondov, na zavedenie opatrení podľa vzoru projektu Transparentné mesto, ktorý v Martine zaviedol Andrej Hrnčiar v spolupráci s Transparency International Slovensko.
Ponecháme samospráve slobodu v tom, aký súbor opatrení si vyberie, ale podmienime finančnú pomoc štátu získaním určitého počtu bodov v hodnotení transparentnosti, ktoré bude prideľovať Ministerstvo financií.
#Sieť presadí nový zákon o verejnom obstarávaní, ktorého cieľom budú jednoduchšie, rýchlejšie a efektívnejšie nákupy za naše spoločné peniaze.
#Sieť v ňom presadí posilnenie súťaže tak, aby nebolo možné vyhlasovať obstarávania šité na mieru jednému uchádzačovi a zvýši zodpovednosť obstarávateľa za výsledok obstarávania v rámci už uvedeného pravidla dobrého hospodára.
#Sieť odblokuje veľké obstarávania, cez ktoré prechádza najväčšia časť verejných prostriedkov tým, že navrhne zaviesť osobitný orgán obsadený medzinárodnými expertmi na dohľad nad veľkými obstarávaniami (nad 10 miliónov eur) s jasným harmonogramom rozhodovania a konečným slovom.
#Sieť tiež presadí posilnenie právomoci obstarávateľov voči podvodníkom a nekvalitným dodávateľom a spružnenie zákona pre malých obstarávateľov a malé zákazky, vrátane podpory lokálnych dodávateľov.
do roku 2020
#Sieť prijme nový zákon o štátnej službe, ktorý zabezpečí jasné a realistické oddelenie politickej a úradníckej úrovne v štátnej službe.
V prípade politických nominantov by mala existovať jasná politická zodpovednosť (menovanie konkrétnym ministrom), vysoká miera transparentnosti o podmienkach zamestnávania (aký plat a za čo) a jasné pravidlá ohľadne konfliktu záujmov (majetkové priznania, nezávislá kontrola).
V prípade výberu kariérnych úradníkov by sme sa mali inšpirovať modelom, ktorý používa Európska komisia.
V rámci tohto modelu bude existovať jednotný zoznam ľudí, ktorí splnili kvalitatívne podmienky na vstup do štátnej služby z hľadiska náročných intelektuálnych, vedomostných aj psychologických kritérií.
„Preosievanie“ bude robiť nezávislý orgán.
Nebude sa tak môcť stať, že do štátnej služby sa dostanú nekvalifikovaní ľudia, ktorým stačí, že si na „správnej“ škole kúpili diplom a vybavili členstvo v „správnej“ politickej strane alebo rodine.
Zároveň by výkon úradníkov mal podliehať ročnému hodnoteniu, od ktorého sa bude odvíjať platové ohodnotenie aj možnosť prepustenia zo štátnej služby.
#Sieť presadí, aby sa Slovensko do roku 2020 stalo krajinou najrýchlejšie a najkvalitnejšie čerpajúcou eurofondy.
To sa podarí len zničením dnešného skorumpovaného eurofondového reťazca vzťahov a stanovením jednoduchosti, nárokovateľnosti a transparentnosti ako základných princípov.
Prioritou musí byť odstránenie „vybavovačov“ eurofondov.
Okrem výmeny kľúčových ľudí zodpovedných za súčasný stav tomu môžu napomôcť najmä zásadná debyrokratizácia a zavedenie nárokovateľnosti pre všetkých uchádzačov, ktorí splnia predpísané podmienky.
Pre eurofondy má zároveň zásadný význam presadenie troch prierezových opatrení - pravidlo jedného webu,
reforma verejného obstarávania a
hmotná zodpovednosť verejných funkcionárov.
# 2 Praktická Pomoc rodinám
Prvých 100 dní
#Sieť zavedie garanciu miesta v škôlke už pre deti od 3 rokov.
Toto opatrenie zrealizujeme formou spolupráce obcí a súkromných MŠ zapísaných v sieti školských zariadení SR - ak má obec vyťaženú kapacitu verejných zariadení, bude jej poskytnutá možnosť, aby si zazmluvnila túto súkromnú škôlku.
Tá ponúkne svoje nevyužité kapacity rodičom detí, ktoré neboli prijaté do obecných materských škôl, a to tak, aby rodič nedoplácal nič navyše oproti poplatkom za obecnú MŠ.
#Sieť zavedie aj tzv. detské skupiny, ktoré sú flexibilnejšou a lacnejšou alternatívou k súkromným jasliam už pre mladšie deti od 0 do 3 rokov.
Obec môže využiť aj služby detských skupín, ktorých úlohou bude nielen starostlivosť, ale aj výchova detí, a bude ich prevádzkovať len osoba odborne a zdravotne spôsobilá na túto činnosť.
Detské skupiny by mali svoje využitie nájsť najmä v oblastiach, kde nie sú v blízkosti materských škôl a prispievali by k postupnej zmene spoločenskej klímy a náhľadu na výchovu a vzdelávanie.
Opatrenie bude realizované prostredníctvom zvyšovania podielových daní pre obce a bude prepojené s efektívnym systémom kontroly počtu neprijatých detí v obci.
Pokiaľ obec neposkytne miesto pre dieťa od 3 rokov ihneď po voľbách 2016, rodičia získajú kompenzáciu od obce vo výške rodičovského príspevku.
do dvoch rokov
#Sieť nahradí spleť administratívne ťažko dostupných príspevkov pre rodičov s malými deťmi jedným Rodičovským kontom, ktorý im umožní flexibilne a bez administratívnej záťaže získať financie pre svoju rodinu.
Každé dieťa bude mať pred narodením potomka na konte jednotnú sumu 12 000 EUR, z ktorej si pracujúci rodičia budú môcť vyberať podľa svojich aktuálnych potrieb, ale s takými obmedzeniami, ktoré zabránia zneužívaniu.
#Sieť presadí zvýšenie daňového bonusu o 120 eur na dieťa a nezdaniteľný základ na každého dospelého o 680 eur.
Toto opatrenie priamo zvýši životnú úroveň rodín, ktorým zostane viac peňazí z ich zárobkov.
Štvorčlennej rodine s dvoma deťmi prinesie toto opatrenie ročne 500 eur.
#Sieť zavedie opatrenia, ktoré pomôžu pracujúcim rodičom zosúladiť prácu a rodinu – zdieľaná OČR;
drobná forma zárobkov oslobodená od daní a odvodov pre rodičov malých detí;
práca z domu;
garancia návratu po materskej na pôvodné pracovné miesto;
pružný pracovný čas;
daňové úľavy pre zamestnávateľov najímajúcich ženy nad 50 rokov a matky s malými deťmi, atď.
#Sieť zjednoduší vyhlášku o materských školách tak, aby mohli mať škôlky flexibilnejšiu dobu starostlivosti o deti, ktorá bude prispôsobená časovým možnostiam pracujúcich rodičov, a aby nemohli byť počas letných prázdnin zatvorené bez poskytnutia náhradnej starostlivosti.
Škôlky budú môcť byť otvorené dlhšie, v prípade potreby rodičov aj do neskorších večerných hodín.
Taktiež budú môcť oveľa flexibilnejšie zaraďovať deti do predpoludňajšieho ale bo popoludňajšieho výchovno -vzdelávacieho programu.
Škôlky budú konzultovať s každým rodičom mieru jeho pracovného vyťaženia.
#Sieť zavedie tzv. mikropodnikanie a mikro prácu ako formy zárobku z drobnej, príležitostnej činnosti vykonávanej v čase starostlivosti o dieťa do veku 6 rokov, pričom táto práca má slúžiť len na privyrobenie si a ako možnosť zostať v pracovnom rytme, ktorý korešponduje s potrebami rodiča a dieťaťa počas celej doby starostlivosti až do nástupu do riadneho pracovného pome ru, alebo založenia riadneho podnikania.
Výška ročného príjmu z takejto činnosti, ktorá nebude podliehať zdaneniu a ani odvodovým povinnostiam (rodič by nebol nútený založiť si napr. živnosť), by nemala prekročiť výšku 3000€.
Rodič zároveň nepríde o príspevky na dieťa.
do roku 2020
#Sieť sa zasadí o to, aby východiskovým pravidlom pri vstupe do manželstva bolo rovnocenné zdieľanie dôchodku medzi manželmi.
#Sieť zariadi, aby slovenské pôrodnice zvýšili svoju úroveň a poskytli rodičkám služby v medzinárodných štandardoch.
#Sieť sa zasadí o prijatie komplexných opatrení pre boj s domácim násilím.
Každá žena a jej deti musia nájsť bezpečné miesto, kam sa môžu uchýliť pred domácim násilím.
Musí im byť poskytnutá odborná pomoc polície, súdov a sociálnych pracovníkov, ako aj lepšia vymožiteľnosť práva.
#Sieť zabezpečí dostupné nájomné bývanie, a to dvoma spôsobmi.
Zvýšime výstavbu nájomných bytov zlepšením podmienok pre širšie zapojenie neštátnych aktérov (cirkvi, neziskové organizácie a súkromníci) a samospráv do procesu výstavby v spolupráci so štátom a zamedzíme ich vypadávaniu z bytového fondu.
Cieľom je zaistiť nie koľkonásobne väčší počet nájomných bytov, ktorý bude slúžiť napríklad ako tzv. „odrazové” bývanie mladých, alebo umožní vyššiu pracovnú mobilitu.
Sprísnime tiež minimálne pravidlá transparentnosti pre prideľovanie nájomných bytov.
V rámci využívania inštitútu tzv. náhradného výživného #Sieť upraví zákon tak, že keď dlžník vyplatí akúkoľvek sumu zameškaného povinného výživného oprávnenému poberateľovi, tento nebude nútený/á vrátiť túto čiastku Úradu práce, pokiaľ sa táto čiastka netýka obdobia, v ktorom poberateľ už využíval inštitút náhradného výživného.
To znamená, že zákonom sa jasne stanoví, ktorého obdobia sa vyplatená časť zameškaného výživného týka.
# 3 Pomoc regiónom
Prvých 100 dní
#Sieť obmedzí poskytovanie všetkých investičných stimulov v hotovostnej podobe na celom území Slovenska.
Namiesto nich pomôžeme regionálnym ekonomikám prostredníctvom Regionálnych ekonomických zón (REZ).
REZ budú vytvorené v regiónoch s vysokou nezamestnanosťou.
Vytvorené ekonomické zóny na úrovni okresov budú mať špeciálne a plošné daňové pravidlá, ktoré budú nastavené tak, aby prilákali nové investície a vytvorili dodatočné pracovné miesta aj v už existujúcich podnikoch a prevádzkach.
Pravidlá sa budú automaticky aplikovať na všetky subjekty, ktoré budú investovať a zamestnávať ľudí v danej REZ.
Nástrojom tejto špeciálnej daňovej politiky bude napríklad tzv. rýchlejšie a vyššie odpisovanie („turboodpis“) na náklady spojené s fixnými investíciami a mzdovými nákladmi na prvé dva roky novej prevádzky, a tiež na náklady spojené s vedou a výskumom až do výšky 200 %.
#Sieť chce takto urobiť rázny REZ s vysokou nezamestnanosťou a nízkymi platmi v chudobných regiónoch Slovenska.
Taktiež presmerujeme omnoho väčšie prostriedky z EÚ fondov, Európskej investičnej banky, Slovenskej záručnej a rozvojovej banky, Európskeho fondu pre strategické investície a národného rozpočtu do investícii v oblasti lokálnej cestnej siete, lokálnych fariem, výstavby nájomných bytov, športovísk a výstavby digitálnych sietí vrátane municipálnej WIFI siete.
Budeme presadzovať rozmiestnenie orgánov verejnej správy naprieč Slovenskom.
Prispejeme tým k spravodlivejšej deľbe príležitostí medzi regióny, aby sme im umožnili podieľať sa na spoločnom diele.
Zavedieme systém regionálnych štátnych tajomníkov ministerstiev.
Presadíme, aby desiati štátni tajomníci úradovali v rôznych mestách Slovenska.
Účasť regiónov na tvorbe celoštátnych opatrení podporíme aj zavedením poriadku do organizácie výjazdových zasadnutí vlády.
Budú sa konať osemkrát ročne, a to vždy každých šesť týždňov v inom samosprávnom kraji.
do dvoch rokov
#Sieť zmení volebný systém tak, aby bolo zavedených viacero volebných obvodov.
Občania z regiónov dnes doplácajú na jeden volebný obvod tým, že Bratislava je v parlamente nadreprezentovaná a medzi voličom a poslancom neexistuje územné spojenie.
Keď budú poslanci volení v regiónoch, budú motivovaní pracovať v prospech občanov zo svojho obvodu.
Druhá zmena je zodpovednosť v priebehu volebného obdobia.
Nestačí si raz za štyri roky vypýtať mandát a potom nerušene vládnuť.
Voliči by mali mať možnosť v priebehu volebného obdobia povedať, čo si myslia o výkone svojich zástupcov.
Tak, ako to robia v prípade odvolateľných starostov.
#Sieť posilní úlohu obcí a regiónov pri rozhodovaní o verejných službách ich ďalšou decentralizáciou.
To však vyžaduje reorganizáciu samosprávy tak, aby bola schopná tieto úlohy plniť.
#Sieť zlúči Bratislavské VÚC a Hlavné mesto Bratislava podľa vzoru Prahy alebo Viedne.
#Sieť vytvorí legislatívne a fiškálne podmienky pre zvýšenie podielu slovenských potravín na domácom trhu na 80 percent
a umožníme používanie domácich potravín, BIO-potravín a ingrediencií pri príprave jedla v reštauráciách a ďalších zariadeniach z malých regionálnych chovov a z domácej výroby, čím podporíme lokálnych poľnohospodárov.
V súčasnosti je možný predaj z dvora len pre konečných spotrebiteľov.
V Európskej únii je pritom bežné, že reštaurácie varia z lokálnych surovín.
Zrušíme teda legislatívu v oblasti hygienických požiadaviek a ďalšiu byrokraciu tak, aby nebola nad rámec povinností stanovených EÚ.
do roku 2020
Pre zlepšenie života v regiónoch #Sieť pripraví podmienky na budovanie obchvatov dopravne preťažených sídel,
zlepší verejné dopravné spojenie v odľahlých regiónoch,
podporí budovanie miestnych a regionálnych cyklotrás,
vodovodu  a kanalizácie.
Veľkým problémom regiónov je cestná infraštruktúra.
Ľudí v regiónoch nezaujímajú sociálne balíčky ani ekonomické štatistiky.
Len ak sa dobudujú diaľnice, privádzače a rýchlostné cesty, môžeme očakávať novú vlnu investícií, pretože bez dostupných a kvalitných ciest neprídu investori, ktorí dokážu dať ľuďom prácu a spolu s tým podporiť kúpnu silu celého regiónu.
Druhým rozmerom potrebnosti infraštruktúry je atraktivita života v regiónoch.
40 % slovenských občanov je bez kanalizácie
a mnohí znášajú dopravné zápchy pri ceste do práce a nadmernú dopravu v mieste svojho bydliska.
#Sieť zodpovedne prehodnotí sľuby predchádzajúcich vlád v súvislosti s budovaním cestnej infraštruktúry v závislosti od reálnych finančných možností SR a pripraví nové strategické plánovacie dokumenty, ktoré budú záväzné.
Urýchlene vybudujeme cesty, ktoré boli pripravené predchádzajúcou vládou (napr. vykúpené pozemky, projekty) a budeme aktívne pripravovať výstavbu ďalších ciest, aby sa vo výstavbe mohlo pokračovať v ďalšom volebnom období.
#Sieť bude venovať špeciálnu pozornosť zlepšeniu dopravného spojenia do regiónov, ktoré sú dnes ťažko dostupné nielen po cestných komunikáciách, ale aj verejnou železničnou a autobusovou dopravou.
#Sieť bude trvať na prehodnotení obnovenia vlakového spojenia tam, kde bolo zrušené a bude podporovať riešenia čo najlepšej nadväznosti spojov vlakovej a autobusovej dopravy.
#Sieť zvýši podiel slovenských potravín na domácom trhu na 80 percent.
#Sieť podporí rozvoj hraničných regiónov otváraním nových hraničných priechodov pre malý pohraničný styk a inými spôsobmi prepájania pohraničných regiónov tam, kde to má ekonomický a logistický význam.
Zvýšením priepustnosti hranice prispeje k zlepšeniu hospodárskeho a sociálneho rozvoja týchto regiónov, zvýši sa obchodná výmena a turistický ruch.
#Sieť zefektívni a zjednoduší legislatívu na financovanie oblastných a krajských organizácií cestovného ruchu, a tým zvýši návštevnosť a rozvoj v regiónoch.
Nezabúdame aj na zlepšenie podmienok pre masovú turistiku, napríklad zabezpečenie prístupu do lesov, výstavbu táborísk, horských cyklotrás či prístreškov.
# 4 Slobodný vzduch Pre Podnikanie
#Sieť presadí jednoduchšie podnikateľské prostredie.
V zákonoch, ktoré sa týkajú podnikania, urobíme zmeny, ktoré zamestnávateľom ušetria ročne desiatky miliónov na administratívnych nákladoch.
Príkladom je zrušenie daňových licencií pre obchodné spoločnosti, obmedzenie povinnej zdravotnej služby iba na rizikové povolania, zrušenie preškoľovania vodičov a gastrolístkov.
Pre malých živnostníkov s obratom do 20 000 EUR #Sieť ponúkne dobrovoľný systém Jednej platby, ktorá nahradí všetky odvodové a daňové povinnosti a komunikáciu s úradmi.
#Sieť zavedie opatrenie Jeden dátum, ktoré by pre všetkých podnikateľov znamenalo, že by štát mohol meniť legislatívu, ktorá sa týka daní, odvodov a rôznych regulačných a administratívnych bremien iba raz do roka, čiže k 1. januáru.
Podnikanie je sťažované aj veľkou zložitosťou zákonov.
Jedna schôdza Národnej rady SR ročne preto bude pôstna - bude venovaná len zjednodušovaniu legislatívy.
#Sieť obmedzí poskytovanie všetkých investičných stimulov v hotovostnej podobe na celom území Slovenska.
Namiesto nich pomôžeme regionálnym ekonomikám prostredníctvom Regionálnych ekonomických zón (REZ), ktoré budú vytvorené v regiónoch s vysokou nezamestnanosťou.
Opatrenie je bližšie popísané v predchádzajúcej kapitole.
#Sieť chce rôzne komplikované schémy na podporu zamestnávania nahradiť nasledovným - neplatiť do Sociálnej poisťovne odvody za nezamestnaného toľko mesiacov, koľko bol predtým daný človek nezamestnaný.
#Sieť bude postupovať tvrdšie proti chronickým neplatičom faktúr.
Nevyplatenie faktúry živnostníkovi bude mať rovnaký trestnoprávny postih, ako nevyplatenie mzdy zamestnancom.
do dvoch rokov
#Sieť zavedie opatrenie Jeden meter.
Presadí tým rovnováhu vo vzťahu medzi daňovníkom a štátom.
Ak dnes napríklad podnikateľ neodvedie daň z pridanej hodnoty včas, platí pokuty a hrozí mu trestné stíhanie.
Ak mu však štát má časť dane vrátiť, zrazu to neplatí.
Použitím pravidla jedného metra sa docieli napríklad to, že ak štát protiprávne nevracia podnikateľovi odpočty DPH, musí ich podnikateľ dostať späť aj s úrokom.
#Sieť obmedzí podvody pri DPH rozšírením mechanizmu, keď DPH odvádza príjemca (tzv. reverse charge) na ďalšie odvetvia, čím sa taktiež zníži objem vratiek DPH v ekonomike.
#Sieť podporí remeselníkov a farmárov zásadným zvýšením limitu na paušálne výdavky.
#Sieť posilní možnosť občanov rozhodovať o cielení svojej dane z príjmu tým, že percento pri fyzických osobách zvýši na 5 %,
a zároveň zruší možnosť právnických osôb poukazovať 2 % (alebo ju obmedzí na 1000 eur).
Obciam bude toto opatrenie kompenzované.
do roku 2020
#Sieť zjednoduší daňový systém a zníži daň z príjmu pre všetky pracujúce rodiny.
Zníži počet sadzieb a výnimiek a odstráni anomálie, keď napríklad živnostník platí vyššiu sadzbu dane z príjmu ako veľký podnik.
Zásadné zníženie komplikovanosti daňovej legislatívy a administratívy dosiahne #Sieť tým, že po profesionálnej príprave a konzultácii s podnikateľmi bude prijatý nový, jednoznačne formulovaný zákon o dani z príjmu.
Zároveň sa zavedie pravidlo, že vláda musí predložiť detailný výklad nových daňových pravidiel už spolu s návrhom zákona do parlamentu tak, aby bolo vopred jasné, čo prinesie.
#Sieť tiež presadí zníženie dane z príjmu pre všetky pracujúce rodiny.
Toto opatrenie je popísané v druhej stati.
#Sieť zjednotí výber daní a sociálnych odvodov do jednotného systému
a pripraví zrušenie zdravotných odvodov, ktoré oddelí solidárny a individuálny balík v zdravotníctve, pričom solidárny balík bude platený z daní.
#Sieť zavedie sadu opatrení, ktoré budú znižovať byrokraciu.
Opatrenie Jedna pečiatka zaručí, že začať podnikať bude možné v priebehu jedného dňa a bude ho možné vybaviť na jednom mieste.
Opatrením Jeden úrad zaistíme dostupnosť služieb najvyužívanejších úradov pod jednou strechou v každom okrese.
Zároveň #Sieť zlúči a zjednoduší úrady, ktoré sa bytostne dotýkajú podnikateľov.
Zlúčia sa Živnostenský register a Obchodný register ako aj Protimonopolný úrad a Slovenská obchodná inšpekcia.
Presadíme urýchlenú elektronizáciu štátnej správy.
Ak už si od občana štátna správa vypýtala určitú informáciu, nesmie ju požadovať znova.
# 5 Fungujúce verejné služby
Vzdelávanie a zdravotníctvo
Vzdelávanie
Prvých 100 dní
#Sieť vráti radám škôl kompetenciu vyberať riaditeľa školy alebo školského zariadenia opäť tak, aby bol tento výber pre zriaďovateľov škôl záväzný.
Zároveň rozšírime kompetencie školských rád o ďalšie úlohy, ktorými sa posilní hlas rodičov a princípy demokracie, participácie a verejnej kontroly v školskom prostredí.
#Sieť zvýši informovanosť rodičov o ich právach a právach ich detí v materských a základných školách.
Právne predpisy zhrnieme do jednoduchých informačných bodov pre rodičov a zavedieme povinnosť škôlok a škôl umiestňovať túto informáciu na viditeľnom mieste.
Rodičom v základných školách ponúkneme možnosť prispieť k zlepšeniu výkonu žiakov v školách osobnou iniciatívou.
Vytvoríme program pre aktívnych rodičov, ktorí budú chcieť v spolupráci s učiteľmi v popoludňajšom čase na pôde školy pomáhať žiakom s domácimi úlohami a s ďalšími aktivitami.
V lokalitách so sociálne vylúčenými spoločenstvami sa zameriame na rozširovanie rodičovských zručností.
Školy v týchto lokalitách budeme podporovať v aktívnom zapájaní rodičov do školských projektov a do mimoškolských aktivít, do dobrovoľníckej podpory detí pri príprave do školy a cez aktivačné práce a vzdelávanie druhej šance do roly asistentov učiteľa.
Pre deti zo sociálne vylúčených spoločenstiev a ich rodiny vytvoríme príležitosti na realizáciu výchovno-vzdelávacích programov aj počas letných prázdnin.
#Sieť zvýši informovanosť vysokoškolských študentov o ich právach.
Spoločne s študentmi sformuluje listinu práv študenta, ktorá ustanoví štandard služieb, na ktoré majú nárok.
Po ukotvení listiny práv do zákona o vysokých školách budú mať vysoké školy slobodu v tom, akým riešením zabezpečia naplnenie týchto práv, ale na splnenie štandardov bude viazaný významný balík ich finančných prostriedkov.
do dvoch rokov
#Sieť bude rodičom garantovať dostupnosť predškolského vzdelávania a rozšíri ponuku služieb v oblasti vzdelávania a starostlivosti v ranom detstve.
Podporovať budeme rozmanitú ponuku komplexných služieb starostlivosti, výchovy a vzdelávania v ranom detstve, a to nielen v rámci materských škôl, ale aj prostredníctvom detských skupín, firemných škôlok, komunitných centier a pod.
Ako podrobnejšie popisujeme v druhej kapitole, v prostredí materských škôl budeme klásť dôraz na zvýšenie ich kapacít, kvalitu vzdelávania a pružnejší program starostlivosti o deti, aby sa mohli škôlky lepšie prispôsobovať pracovnému vyťaženiu rodičov.
#Sieť zmení povinnú školskú dochádzku na povinné vzdelávanie.
Dobuduje kapacity základných škôl a zavedie „model 5 – 10– 15“, ktorý umožní nástup detí vo veku 5 rokov do prípravných ročníkov v základných školách,
predĺženie primárneho stupňa vzdelávania tak, aby I. stupeň zahŕňal aj 5. ročník ZŠ (deti vo veku 10 rokov)
a ukončenie povinného vzdelávania v 9. ročníku ZŠ (mládež vo veku 15 rokov).
Deti budú prijímané do prípravných ročníkov v základných školách po dovŕšení piatich rokov bez povinnosti preukázať dosiahnutú školskú zrelosť.
Zmyslom prípravného ročníka bude u detí školskú zrelosť primerane rozvinúť.
Z prípravy na prechod do riadneho školského vzdelávania tak budú môcť profitovať všetky deti, najmä však deti zo sociálne vylúčených spoločenstiev a deti so zdravotným postihnutím.
V posledných dvoch ročníkoch základnej školy podporíme rozvoj odborných a poradenských služieb pre žiakov, ktoré budú zamerané na identifikáciu ich silných stránok a na poradenstvo pri výbere vhodnej školy a budúceho povolania.
#Sieť bude v povinnom vzdelávaní podporovať vzdelávanie orientované na žiaka a postupnú premenu existujúceho selektívneho školského modelu na model, kde bude v bežnej škole vítané každé dieťa a dostane individuálnu podporu pre svoj rozvoj.
V základných školách si každé dieťa zaslúži individuálnu pozornosť pedagógov a ďalších odborníkov, pomoc pri učení a povzbudenie.
V školách začneme od prvého dňa vytvárať predpoklady na to, aby mohli učitelia s deťmi intenzívnejšie pracovať na individuálnej úrovni a pomáhať im zlepšovať sa.
Bez ohľadu na to, či dieťa pochádza z funkčnej rodiny alebo z menej podnetného prostredia, či ide o dieťa mimoriadne nadané, so zdravotným postihnutím, s poruchou učenia a správania, alebo o dieťa „bezproblémové“ – ide nám o každé jedno a o všetky zároveň.
Služby na vyrovnávanie šancí pre všetky deti (špeciálny pedagóg, logopéd, asistent, primerané úpravy výchovno-vzdelávacieho programu a mnohé ďalšie) musia byť dostupné a nárokovateľné pre všetky deti, ktoré ich potrebujú.
Financie na ich pokrytie budú viazané nie na školu, ale na konkrétne dieťa.
Zavedieme praktické opatrenia na reálne napĺňanie záväzku inkluzívneho vzdelávania žiakov zo sociálne vylúčených spoločenstiev a žiakov so zdravotným postihnutím v bežných školách a vytvoríme funkčné nástroje na monitorovanie uplatňovania týchto opatrení.
V odbornom vzdelávaní zvýšime dôraz na praktickú prípravu žiakov na budúce povolanie.
Vytvoríme účinné motivačné mechanizmy pre zamestnávateľov, aby zvýšili ponuku praxe pre žiakov.
Zároveň vytvoríme mechanizmy na prípravu kvalifikovaných špecialistov na strane zamestnávateľov, ktorí budú spôsobilí nielen žiakov kvalifikovane učiť, ale aj vstupovať v mene zamestnávateľov do tvorby vzdelávacích štandardov a do prípravy vzdelávacích programov.
Žiakom v duálnom vzdelávaní umožníme získať zárobok od prvého dňa nástupu do vzdelávania.
#Sieť zásadne zreformuje princípy a kritériá na posudzovanie spôsobilosti vysokých škôl a hodnotiace kritériá ich činnosti.
Zreformuje aj kariérny a platový systém na vysokých školách, aby sa do kľúčových pozícií profesorov a docentov mohli dostať odborníci z praxe a zahraniční experti.
Vytvoríme možnosti na odmeňovanie škôl, ktoré budú významne zlepšovať personálnu kvalitu svojich zamestnancov.
#Sieť zároveň presadí vytvorenie špeciálneho grantového systému pre vynikajúcich učiteľov a vedcov, aby učili na vysokých školách.
Bude otvorený zamestnancom vysokých škôl, ale aj externým odborníkom a v zahraničí pôsobiacim expertom.
Pôjde o súťažne rozdeľovaný balík peňazí na obdobie 6 rokov, ktorý bude viazaný na špičkového odborníka, ktorému sa z neho zaplatí nielen adekvátny plat, ale aj ďalšie náklady na vedu a budovanie vlastného tímu.
do roku 2020
#Sieť presadí postavenie učiteľa ako profesionála s primeraným podporným servisom a otvorí trh s učebnicami a učebnými materiálmi.
V praxi to bude znamenať najmä: Rozšírenie učiteľských tímov v školách
potrebných psychológov, špeciálnych pedagógov, asistentov, výchovných poradcov a sociálnych pracovníkov v podobe štandardu, nie výnimočného opatrenia.
Zabezpečenie základných, pravidelne aktualizovaných informačno-metodiických balíčkov pre učiteľov s prakticky využiteľnou ponukou rôznorodých metodických materiálov, ako aj príkladov dobrej praxe a kontaktov, potrebných na rozvinutie vzájomnej spolupráce alebo získanie odbornej pomoci.
Vytvorenie siete terénnej odbornej podpory pre učiteľov, v rámci ktorej im rôzni odborníci (metodici, didaktici, špeciálni pedagógovia, psychológovia, mediátori a pod.) pomôžu pri riešení akútnych či dlhodobých problémov priamo v školskom prostredí, namiesto vo vzdialenom poradenskom centre
Posilnenie transparentného riadenia, tímovej spolupráce a otvorenej komunikácie v školách v rámci všetkých zainteresovaných skupín (zriaďovatelia a manažmenty škôl, učiteľské tímy, odborní pracovníci, žiaci, rodičia)
a nulová tolerancia mobbingu, bossingu, šikanovania a nedôstojného správania sa voči dospelým i deťom.
Koordinácia činnosti zameraných na vytvorenie a konsenzuálne prijatie profesijných štandardov učiteľského povolania, etického kódexu učiteľa a zmien v opisoch učiteľských študijných odbo rov na vysokých školách.
Zvýšenie platov učiteľov a zavedenie nároku na osobné príplatky, viazané na konkrétny výkon.
Hodnotenie učiteľov musí zodpovedať reálne vykonanej práci nielen na vyučovaní, ale aj v rámci ďalších činností, spojených s procesom vzdelávania a tímovej spolupráce v rámci školského kolektívu.
Zníženie byrokratickej záťaže učiteľov.
Navýšenie normatívov o čiastku určenú na podporu profesionálneho rozvoja učiteľov a na nákup potrebných učebníc a učebných materiálov podľa výberu učiteľov.
Sieť navrhne zvýšiť a stabilizovať rozpočet školstva, konkrétne zvýšiť do roku 2020 objem finančných prostriedkov do školstva aspoň o 30 %.
Zdravotníctvo
Prvých 100 dní
#Sieť zavedie hmotnú zodpovednosť verejných činiteľov aj pre všetky úrovne riadenia v zdravotníctve
a presadí výber riaditeľov štátnych nemocníc a iných kľúčových manažérov v otvorených výberových konaniach výhradne na základe odbornosti
a tiež vytvorenie jasných kritérií ich hodnotenia viazaných nielen na hospodárenie, ale aj na kvalitu a spokojnosť pacientov a ich vynucovanie.
#Sieť zakáže účasť schránkových firiem s neznámym vlastníkom medzi zdravotnými poisťovňami aj poskytovateľmi zdravotnej starostlivosti.
Zároveň posilní súťaž medzi dodávateľmi a zavedie jasné porovnanie cien jednotlivých položiek, ktoré sa v zdravotníctve nakupujú, aby pri každom nákupe bolo zrejmé, či je predražený alebo nie.
Vybrané položky sa budú nakupovať centrálne.
Zároveň #Sieť presadí zverejňovanie komplexných informácií o hospodárení verejných poskytovateľov v zdravotníctve vrátane nakupovaných cien a objemov.
#Sieť podporí zdravotníkov v ich dlhoročnom úsilí o spravodlivejšie a dôstojnejšie pracovné podmienky.
Úpravou a presným definovaním kompetencií všetkých zdravotníkov sa zasadí o ich primerané právomoci.
#Sieť bude minimalizovať mieru administratívnej záťaže zdravotníkov tak, že podporí ich delegovanie na pomocný personál.
do dvoch rokov
#Sieť zabezpečí dostupnosť špecialistov tým, že minimálna sieť už nebude definovaná v rámci celého kraja, ale tak, aby pacient nemusel cestovať viac ako určitú vzdialenosť a čakať viac ako určitý čas.
Všeobecná zdravotná poisťovňa bude osobitnými platbami motivovať lekárov, aby rozšírili ordinačné hodiny na celodenný režim, a to osobitne u poskytovateľov, ktorých je nedostatok.
To platí aj pre využívanie zakúpených prístrojov.
Všetky platby vyžadované na prístup k zdravotnej starostlivosti budú musieť byť zverejňované na centrálnom webe.
#Sieť bude presadzovať zavedenie programov pre osobitné skupiny obyvateľstva, a to pre matky s deťmi a seniorov.
Podporí vypracovanie a uplatnenie Programu pre matku a dieťa a Programu starostlivosti o geriatrických pacientov.
#Sieť zavedie do praxe systém DRG (Diagnoses Related Groups - skupiny súvisiacich diagnóz) a zavedie jasné pravidlá pre zazmluvňovanie poskytovateľov Všeobecnou zdravotnou poisťovňou.
Systém DRG je klasifikačný a úhradový systém, ktorý umožňuje zatriediť prípady hospitalizácií podľa diagnóz, diagnostických a liečebných výkonov do skupín s podobným klinickým priebehom a s podobnými ekonomickými nákladmi.
Vyhodnocuje činnosť nemocníc, efektivitu využívania diagnostiky, liečby a svojich služieb a v nadväznosti na to spravodlivo alokuje finančné zdroje.
Dnes poisťovne platia za tu istú diagnózu jednotlivým nemocniciam rozdielne platby.
To znamená, že napríklad operácia slepého čreva je v koncovej nemocnici zaplatená rôznou sumou, než je platená v okresnej nemocnici.
Slovensko je jedinou krajinou EÚ, ktorá DRG systém nemá zavedený.
Ak má systém DRG fungovať, musia ho sprevádzať jasné pravidlá pre zaradenie nových poskytovateľov do systému.
#Sieť zavedie vyššiu úroveň konkurencie v predaji niektorých voľnopredajných liekov zrušením monopolu lekární na ich predaj, čo povedie k nižším cenám.
Lieky by boli dostupné na viacerých miestach a v komfortnejších otváracích hodinách.
do roku 2020
#Sieť zabezpečí prechod na novú filozofiu, cieľom ktorej bude meranie kvality poskytovanej zdravotnej starostlivosti, a to aj s prispením informovaného pacienta, ktorý bude motivovaný k zodpovednosti za svoje zdravie.
Podporíme zverejňovanie informácií o hospodárení nemocníc ako aj údajov o kvalite poskytovaných služieb.
Povinné bude zverejňovanie čakacích listín systémom, ktorý garantuje ochranu osobných údajov tak, aby sa pacient mohol dopredu presunúť k poskytovateľovi, u ktorého sa čaká na výkon kratšie.
#Sieť zefektívni zdravotnú starostlivosť elektronizáciou zdieľania informácií medzi lekármi (eHealth), ktorá bude zahŕňať najmä predpisovanie liekov, výsledky laboratórnych a zobrazovacích vyšetrení, odosielanie výmenných lístkov, prepúšťacích správ a pod.
Podľa Európskej komisie je elektronizácia zdravotnej starostlivosti prioritou pre slovenské zdravotníctvo.
#Sieť opätovne naštartuje implementáciu systému e-Health za prostriedky z eurofondov.
Lekári musia zároveň dostať dostatočnú finančnú podporu na prenesenie existujúcej zdravotnej dokumentácie do systému.
# 6sociálna ochrana
Prvých 100 dní
Základné parametre 2.  piliera budú ústavne  chránené.
#Sieť navrhuje, aby ústavnechránené bolo nielen percento odvodov  smerujúce do 2. piliera, aby ich vlády nemohli meniť podľa ľubovôle, ale aj soli-darita v podobe minimálneho dôchodku  a sloboda nakladania s usporenými pros-triedkami nad rámec povinného minima.
#Sieť tiež odstráni diskrimináciu sporiteľov,  ktorým štát kráti dôchodky z prvého piliera  oveľa viac, než by mal.
Dnes sú ľudia v 2.  pilieri diskriminovaní tým, že zo štátneho  dôchodku sa im odpočítava výrazne viac,  než je suma odvodov,  ktoré si posielajú do  druhého piliera.
#Sieť odstráni túto diskrim-ináciu, ktorá stojí priemerného dôchod-cu-sporiteľa viac ako 30 eur mesačne.
do dvoch rokov #Sieť odstráni stav,  kedy na jed nej str ane  existujú neprimer ane dlhé čakacie lehoty  na pridelenie sociál nej sl užby v pobytovom  zariadení a na druhej str ane majú neverej-ní poskytovatelia sociáln y ch služieb v oľné  kapacity.
K občanom v por adovníkoch sa pritom nedostáva žiadna finančná podpora  a služby.
Jedným z hlavných princípov, ktoré  #Sieť presadzuje,  je sloboda výberu medzi  verejným a súkromným poskytovateľom  služieb, čo platí aj pre oblasť starostlivosti  o odkázaných občanov.
#Sieť v spolupráci  so zainteresovanou odbornou verejnosťou  vytvorí nový adresne orientovaný mo del financovania sociálny ch sl užieb,  ktor ý  odstráni rozdiely v o financov aní medzi  verejnými a nev erejnými poskytov ateľmi  sociál nych služieb
a zavedie systém finan cov ania ošetrov ateľský ch výkonov v zariadeniach sociál ny ch služieb, ktor ý zabez pečí preplácanie všetký ch opodstatnen ý ch  ošetrov ateľský ch výkonov zdrav otn ými  poisťovňami.
Zav edieme tiež nový mo del financovania domácej opatrovateľskej  sl užby, pri ktorom umožníme občanom slo -bodne sa rozhod núť, či si vyberú pobytovú  f ormu sociál nej služby alebo domácu opat rov ateľskú sl užbu verejného alebo neverejného poskytov ateľ a.
#Sieť presadí vytvorenie centrál nej  nezá vislej posudkovej činnosti, ktorá bude  ekonomicky výhod nejšia, administratívne  nenáročná a ľahko dostupná pre poisten cov, osoby s ŤZP, žiadateľov o poskyt-nutie sociálnej služby, osoby zo sociálne  vylúčených spoločenstiev a ďalších.
#Sieť po zadefinovaní sociálne vylúčených  spoločenstiev v zákone stanoví nároko-vateľné financovanie na služby poskyto-chto lokalitách,  aby sa zabezpeči-vané v týla finančná stabilita programov.
vrhujeme nahradiť súčasný nefungujú-Na ci systém aktivačných prác viacúrovňovou aktiváciou a podporou zamestnanosti v so-ch lokalitách.
Aktivačné  ciálne vylúčenýje potrebné významne reformovať,  práce etože sa ako nástroj návratu na pracovný  prtrh neosvedčili.
Dnes sú sociálnou dávkou,  za ktorú občania nedostávajú relevantné  užby naspäť,  pretože samosprávy nema-sl jú personálne kapacity na vedenie a dohľad nad pracovníkmi.
#Sieť bude pokračovať v implementácii  exného Dohovoru o právach osôb so  kompl zdravotným postihnutím, ktorý Slovenská republika ratifikovala.
Ako uvádzame aj   v kapitole Vzdelávanie, #Sieť má aj v tejto asti záujem orientovať sa v poskytovaní  obl verejných služieb na potreby klienta.
Preto by napríklad žiaci a študenti na všetkých  stupňoch mali mať vytvorené podmien-ky na vzdelávanie v bežných komunitách   a kolektívoch, kde im má byť poskytnutá potrebná asistencia.
do roku 2020
#Sieť bude presadzovať posilnenie predškolskej prípravy pre deti od troch rokov zo sociálne znevýhodneného prostredia.
#Sieť navrhne štandardizáciu terénnej sociálnej práce a ko munitnej sociálnej práce, pričom pri zacho vaní kontinuity budú odborníci vyhľadávať a mapovať prostredie a situáciu osôb ohrozených sociálnym vylúčením a pri zistení stavu, kedy deti nebudú dosahovať dostatočnú mieru socializácie, bude #Sieť presadzovať po vinnú predškolskú prípravu pre deti od štyroch rokov zo sociálne znevýhodneného prostredia.
Všetky deti majú právo na podnetné prostredie, ktoré rozvíja ich potenciál a je povinnosťou štátu garantovať im prístup ku vzdelaniu a podporiť ich v učení.
V sociálne vylúčených spoločenstvách majú deti nedostatok pod netov na primeraný rozvoj, preto je potrebné vytvoriť pre nich špeciálne vzdelávacie príleži tosti a motivačné mechanizmy už v ranom veku.
Umožníme im navštevovať rôzne formy predškolského vzdelávania, ktorých dostup nosť #Sieť garantuje pre všetky deti od 3 rokov v druhej kapitole tohto dokumentu.
#Sieť sa zasadí o vytvorenie modelu  funkčného vzdelávania na školách s deťmi  z málopodnetného prostredia.
V sociálne vylúčených lokalitách zabezpečíme  zvýšené financovanie, potrebný počet asistentských a pomocných pozícií, špeciálnych  a sociálnych pedagógov, logopédov, atď.
#Sieť navrhne vytvorenie štvorčlennej skupiny odborníkov pozostávajúcej zo zdravotného asistenta, terénneho sociálneho pracovníka, príslušníka policajného zboru a rómskeho dobrovoľníka pre každé sociálne vylúčené spoločenstvo.
Spoluprácou tímu sa dosiahnu najlepšie výsledky pri programe zdravotnej osvety, sprístupnením zdravotnej starostlivosti, udržaní bezpečnosti a riešení ďalších problémov komunít, ako je nezamestnanosť.
#Sieť zároveň navrhne štandardizáciu terénnej a komunitnej sociálnej práce, čím sa zvýši zamestnateľnosť.
#Sieť navrhne projekt, ktorý zabezpečí vyššiu zamestnanosť a bývanie pre chudobných občanov a obyvateľov sociálne vylúčených lokalít prostredníctvom výstavby rodinných domov
a vytvorením trvalo udržateľných pracovných miest pre všetky chudobné a sociálne vylúčené komunity.
Zavedieme tiež súvisiaci program, ktorý umožní chudobným obyvateľom postupne získať lepšie bývanie na základe zásluh.
Cieľom by malo byť získanie štandardného nájomného bytu, ktorých počty navrhujeme zvýšiť v druhej kapitole.
#Sieť sa zasadí o postupné znižovanie počtu detí v detských domovoch tak, aby čo najviac detí mohlo byť vychovávaných v náhradných rodinách.
Starostlivosť o deti v detských domovoch je približne dvakrát drahšia, ako v prirodzenejšom prostredí náhradnej rodiny.
Deinštitucionalizácia musí prebehnúť decentralizovanou formou a postupne.
Tento proces bude nevyhnutné koordinovať s rozvojom finančnej a nefinančnej podpory náhradných rodín, vzdelávaním expertiek/expertov i súčasných/budúcich náhradných rodičov, budovaním komunitných centier, kde výpomoc pri starostlivosti o deti môže byť spojená s výpomocou pri starostlivosti -o seniorov.
Pravidelná kontrola a kontakt s náhradnou rodinou ako aj presné dáta a zvýšený dohľad nad mimoriadne zraniteľnými skupinami (zdravotne znevýhodnené deti) je nevyhnutný.
Deinštitucio- nalizáciu je vhodné zahájiť po prieskume existujúcich zariadení s cieľom ponechať v prevádzke dlhšie tie, ktoré dosahujú dobré výsledky v indikátoroch starostlivosti a spokojnosti detí.
Špecifickým problémom v slovenskom kontexte je reštriktívna právna úprava adopcií, ktorá vytvára situáciu, kedy napriek zvyšujúcemu počtu žiadostí o adopciu dochádza k znižovaniu počtu schválených žiadostí nie kvôli nevhodnosti žiadateľov, ale kvôli prísnym formálnym kritériám (nutnosť súhlasu biologických rodičov s adopciou vo väčšine prípadov, neprimerane striktné kontroly kandidátov na adopciu v porovnaní s kontrolou DeD či NR) a dlhej čakacej dobe.
#Sieť sa zasadí o vhodné zjednodušenie adopcií.
# 7 kultúra
Prvých 100 dní
#Sieť naštartuje proces otvárania a sprístupňovania slovenskej kultúry a kultúrneho dedičstva.
V prvej fáze pôjde o pilotné sprístupňovanie vstupu do múzeí a galérií zadarmo spojené s dôrazom na posilňovanie ich vzdelávacieho rozmeru.
Ruka v ruke s tým pôjde rozširovanie použiteľnosti kultúrnych poukazov pre ďalšie skupiny občanov, napríklad seniorov.
#Sieť presmeruje viac peňazí do kultúry.
Do Fondu pre umenie ich presunieme zo zdrojov určených na propagáciu štátom ovládaných podnikov, kde sú netransparentne vynakladané na podporu osobných záujmov svojich predstaviteľov či na klientelisticky určované priority.
Pôjde o viac ako 18 mil. eur ročne.
Dvomi spôsobmi podporíme mecenášstvo, a to mechanizmom tzv. matching funds – sumu, ktorou prispeje sponzor, štát zdvojnásobí.
Druhým spôsobom bude posilnenie možnosti asignácie dane z príjmu.
#Sieť dekriminalizuje sťahovanie diel z internetu pre vlastnú potrebu.
Vážime si a podporujeme autorské práva ako prirodzený zdroj príjmov umelcov, kedy tvorca poskytuje za odplatu súhlas s využitím svojho diela.
Nesúhlasíme však s možnosťou trestného stíhania za sťahovanie diel z internetu pre vlastnú potrebu, pokiaľ je v malom rozsahu.
Občania by za takéto porušenie autorských práv mali byť sankcionovaní podľa občianskeho práva.
do dvoch rokov
#Sieť bude pokračovať v procese otvárania a sprístupňovania slovenskej kultúry.
Zavedieme garantovaný nákup výtlačkov slovenskej literatúry pre školy, knižnice a na medzinárodnú propagáciu.
Zabezpečíme elektronický prístup k právne nechránenej staršej literatúre, ale aj k autorsky chráneným dielam nákupom autorských práv.
Podporíme tiež digitalizáciu kníh a iných druhov kultúrneho dedičstva.
Maximalizujeme prístupnosť digitalizovaného kultúrneho dedičstva pre verejnosť – optimálne v bezplatnej online forme.
Tieto mechanizmy bude možné aplikovať na ďalšie umelecké komodity – výtvarné a hudobné diela, architektúru, a podobne.
#Sieť zrovnoprávni podporu neštátnych kultúrnych aktivít s aktivitami priamo podporovanými štátom spružnením grantového systému, zavedením dlhodobých a inštitucionálnych grantov a zrušením dodatočných daní pre umelcov a ich nahradením motivačnými opatreniami pre umelcov, aby prispievali do samosprávnych fondov dobrovoľne.
#Sieť presadí liberalizáciu rozhlasového trhu a zlúčenie regulačných orgánov v oblasti vysielania a telekomunikácií.
#Sieť zavedie jasné pravidlá pre rozdeľovanie eurofondov na publicitu projektov, aby nedochádzalo k politickej a osobnej korupcii slovenských médií.
do roku 2020
#Sieť sa zasadí za transformáciu štátnych kultúrnych inštitúcií na osobitnú verejnoprávnu formu podobnú tej pre verejné vysoké školy a verejné výskumné inštitúcie, ktorá im umožní viaczdrojové financovanie, účasť rôznych úrovní verejnej moci na ich správe a lepšie ich ochráni pred politickými vplyvmi.
#Sieť zlepší ochranu pamiatok a kultúrneho dedičstva prehodnotením systému ochrany hmotného kultúrneho dedičstva a vytvorením funkčných nástrojov, ako reštriktívnych tak i motivačných, na realizáciu skutočnej funkčnej ochrany.
Príkladom môže byť oddelenie výkonu štátnej správy v tejto oblasti od jej kontroly – pamiatkovej inšpekcie.
#Sieť bude presadzovať zrušenie koncesionárskych poplatkov a presadí financovanie RTVS fixným percentom zo štátneho rozpočtu.
#Sieť tiež zmení filozofiu verejnoprávnej služby RTVS, pričom bude klásť väčší dôraz na správu kultúrneho dedičstva a jeho sprístupňovanie verejnosti.
Zasadíme sa tiež o to, aby o výkon niektorých úloh vysielania vo verejnom záujme mali možnosť súťažiť aj iné médiá.
#Sieť bude podporovať diskusiu a venovať sa oslovovaniu národnostných menšín.
# 8 spravodlivosť
Prvých 100 dní
Zásadným a okamžitým opatrením #Sie te na zlepšenie stavu v justícii bude posilnenie a vymáhanie zodpovednosti sudcov a prokurátorov vrátane ich hmotnej zodpovednosti.
#Sieť presadí hmotnú zodpovednosť verejných funkcionárov tak, aby sa týkala aj sudcov a prokurátorov.
Zároveň posilní disciplinárne mechanizmy pre justíciu, medzi ktoré bude patriť automatické disciplinárne konanie pri konštatovaní prieťahov v konaní,
možnosť odvolacieho súdu navrhnúť disciplinárne konanie,
rozloženie menovania disciplinárnych senátov medzi prezidenta, vládu, NR SR a Súdnu radu.
Zavedie aj nové možnosti v rámci disciplinárneho konania (napríklad suspendovanie a povinné dovzdelávania pri určitom type chýb a tvrdšie konzekvencie opakovaného zlyhania).
Presadí zavedenie objektívnych indikátorov v rámci hodnotenia sudcov.
#Sieť zabráni opakovaniu podvodných reštrukturalizácií a zneužívaniu konkurzov.
Odstráni sa napríklad možnosť dlžníka navrhovať reštrukturalizačného správcu, schránkové firmy budú automaticky považované sa osoby spriaznené s dlžníkom a posilní sa povinnosť informovania veriteľov.
#Sieť ukončí éru, ktorú možno nazvať Republikou exekúcií, keď počet a nákladnosť exekúcií voči bežným ľuďom neustále rastie.
Sfunkční osobný bankrot, zvýši kvalitu a intenzitu kontroly štátu nad exekútormi a dá dôraz na zlúčenie exekučných konaní.
Prijme zároveň kroky na odstránenie niektorých príčin veľkého počtu exekúcií vrátane prísnejšej regulácie hazardu a prísnejšieho dohľadu nad nebankovými subjektmi, vrátane tých, ktoré pôsobia mimo zákonný rámec.
#Sieť predloží do parlamentu novelu Exe kučného poriadku, ktorá rozšíri takzvanú exekučnú výnimku aj na účasť samospráv v spoločnostiach, ktoré pôsobia v oblastiach uvedených v článku 4 Ústavy Slovenskej re publiky.
do dvoch rokov
#Sieť presadí zrýchlenie rozhodovania súdov a zvýšenie ich kvality najmä na prvom stupni.
Jednou z najvážnejších príčin dlhých súdnych konaní na Slovensku je obrovská chybovosť prvostupňových konaní, ktoré odvolacie súdy štandardne rušia.
Zmena k lepšiemu bude výsledkom uceleného programu pozostávajúceho zo štyroch opatrení:
zvýšenie kvality legislatívy (opatrenia sú uvedené v prvej kapitole);
posilnenie zodpovednosti sudcov a iných zainteresovaných za svoje konanie;
lepšia organizácia práce sudcov a ich tímov; špecializácia a vzdelanosť sudcov.
#Sieť zabezpečí lepšiu organizáciu práce sudcov a ich tímov.
Každý sudca by mal v nadväznosti na agendu a typ súdu mať štandardne definovaný počet vyšších súdnych úradníkov, ďalších súdnych zamestnancov a k tomu aj prislúchajúce materiálno-technické zabezpečenie.
#Sieť zároveň zvýši atraktívnosť povolania vyššieho súdneho úradníka cez kombináciu lepšieho platového ohodnotenia a profesijnej náplne.
Prax vyššieho súdneho úradníka sa bude počítať ako prax advokátskeho koncipienta, čím sa rozšíria možnosti ďalšieho kariérneho smerovania vyšších súdnych úradníkov.
#Sieť presadí zrušenie inštitútu justičného čakateľa.
#Sieť presadí špecializáciu sudcov a ich lepšie vzdelávanie.
Špecializácia sudcov je nevyhnutnou podmienkou kvalitných rozhodnutí v zložitých témach – dnes v mnohých prípadoch tí istí sudcovia robia, obrazne povedané, transplantácie srdca aj neurológiu.
Väčšia špecializácia vyžaduje zmenu organizácie súdnictva – napríklad zavedenia mestských súdov v Bratislave a Košiciach namiesto 9 okresných, ale aj obmedzenie menej frekventovaných no nesmierne zložitých typov sporov na vybrané súdy.
Pri veľmi zložitých a závažných oblastiach #Sieť zároveň presadí viazanie možnosti sudcu súdiť na pravidelné overenie znalostí v danej oblasti.
#Sieť presadí v prokuratúre zavedenie transparentnosti po vzore súdov, čiže zverejňovanie mien a rozhodnutí prokurátorov.
Zverejňovanie rozhodnutí v štruktúrovanej forme s dostatočnými údajmi (kto vydal rozhodnutie, o aký typ úkonu sa jednalo, kedy, príslušný paragraf ).
do roku 2020
#Sieť sa zasadí o prehodnotenie, aktualizáciu a doplnenie etického kódexu sudcu a zavedie do zákona povinnosť sudcu riadiť sa týmto kódexom.
Súčasný kódex je príliš všeobecný, samotným sudcom neznámy a nevynucovaný.
Nový kódex by mal byť prijatý po širokej diskusii, a to najmä ako náročný a konkrétny dokument, ktorý bude aktívne propagovaný aj na verejnosti.
#Sieť posilní nezávislosť individuálneho prokurátora pred zásahmi zhora a presadí oslabenie monokratickej povahy prokuratúry.
Zlepšenie práce prokuratúry vidí vo verejnej kontrole, zodpovednosti jednotlivých prokurátorov za svoju prácu a väčšej špecializácii.
#Sieť navrhne možnosť súdne preskúmať rozhodnutia prokuratúry o zastavení trestného stíhania tak, aby jediným subjektom s touto právomocou nebol len generálny prokurátor.
Prokurátor je totiž pred podaním žaloby na súd pánom trestného konania.
Prípady z praxe ukázali, že niekedy v súvislosti s miestnymi väzbami prevážilo nad podaním obžaloby zastavenie trestného stíhania práve zo strany prokurátora, a spravodlivosť pred súdom tak nemohla byť dosiahnutá.
#Sieť zvýši otvorenosť právnických profesií.
Umožní mladým ľuďom spravodlivý prístup k výkonu právnických profesií tým, že skráti povinné minimálne lehoty pre nováčikov na 3 roky, ale zachová, prípadne zvýši náročnosť konečnej skúšky tak, aby ju mohol úspešne zložiť len kvalitný uchádzač.
Presadí tiež väčšiu otvorenosť disciplinárnych konaní v rámci uvedených profesií cez povinnú účasť externého a laického prvku.
# 9 Vnútorná bezpečnosť
Prvých 100 dní
#Sieť v záujme dobrej povesti a dôveryhodnosti kvalitného policajta presadí systémové opatrenia, ktoré budú viesť k povinnému nahrávaniu služobných zákrokov príslušníkmi polície.
#Sieť posilní postavenie policajného prezidenta ako hlavného predstaviteľa polície, ktorý bude mať naozaj rozviazané ruky v boji so zločinom.
Policajný prezident nemôže byť len priamym podriadeným politického vedenia Ministerstva vnútra.
Budeme presadzovať, aby policajný prezident bol menovaný Prezidentom SR po návrhu Vlády SR a verejnom vypočutí v príslušnom výbore parlamentu.
#Sieť zavedie zásadnú zmenu v systéme správnych poplatkov.
Správne poplatky sú na Slovensku neprehľadné, občan sa v nich nemá šancu zorientovať a štát mu v orientácii nijak nepomáha.
#Sieť v oblasti správnych poplatkoch prinesie také zmeny v zákonoch, aby v prípade, ak úrad nedodrží zákonné lehoty, bol povinný automaticky a ihneď vrátiť občanovi zaplatené správne poplatky.
V prípade opakovaného nedodržania lehôt bez objektívnych príčin by mal byť povinný občana odškodniť.
do dvoch rokov
#Sieť stabilizuje a zvýši autoritu polície chceme silný, stabilizovaný a akcieschopný policajný zbor, ktorý nebude podliehať politickým vplyvom.
Zároveň tak zastavíme neustále výmeny funkcionárov aj na nižších stupňoch riadenia a velenia, ktoré vidno po každej zmene vlády.
Dôveryhodná polícia ne smie byť hračkou v rukách práve vládnucich politikov.
Chceme, aby občania mali dôveru, že polícia koná objektívne, nestranne a bez politických vplyvov.
#Sieť presadí maximálnu objektívnosť vyše trenia možných pochybení príslušníkov policajného zboru, zboru väzenskej a justičnej stráže a colníkov zriadením nezávislej gene rálnej inšpekcie bezpečnostných zborov.
Na vytvorenie takéhoto dohľadového orgánu využijeme už existujúce personálne i materiálne kapacity kontrolných a inšpekčných orgánov, ktorým však bude udelená prime raná dôležitosť a nezávislosť od politických procesov.
#Sieť presadí, aby príslušníci polície boli využívaní na odborné úkony pri výkone služby.
Chceme viac policajtov bojujúcich s kriminalitou priamo v teréne.
Príslušník polície predstavuje pomerne nákladnú pracovnú silu, berúc do úvahy nároky v sociálnom a dôchodkovom zabezpečení.
Slovensko si nemôže dovoliť mrhať takýmito ľudskými kapacitami ich využívaním na obslužné činnosti.
Vidíme možnosť presunu agendy, ktorá predstavuje zbytočnú byrokratickú záťaž a často aj nepochopenie zo strany občanov, z pliec polície.
Zvážime preto presun agendy v oblastiach ako vydávanie občianskych preukazov, prepisovanie motorových vozidiel, prideľovanie evidenčných čísel, agendu cestovných pasov na iné orgány verejnej správy, podobne, ako to ukazujú úspešné príklady zo zahraničia.
do roku 2020
#Sieť zariadi, aby každý občan poznal svojho „pochôdzkara,“ na ktorého sa môže s dôverou obrátiť.
Pochôdzkar pozná svoj služobný obvod - majiteľov obchodov, pohostinstiev, reštaurácií, školy, problémové oblasti aj záujmové osoby.
Tieto miesta bude pravidelne prechádzať, komunikovať s obyvateľmi, zisťovať problémy.
Na základe požiadaviek zo škôl by sa pochôdzkar podieľal na prednáškovej činnosti v spolupráci s oddeleniami prevencie.
Blízke účinkovanie a hodnotenie situácie v predmetnej lokalite spolu so zástupcami samosprávnych orgánov bude samozrejmosťou.
#Sieť sa zasadí o zlepšenie časového managementu a výkonnosti policajnej práce zavedením elektronického vyšetrovacieho spisu.
V slovenskom policajnom zbore bol denník vyšetrovacieho spisu zatiaľ zavedený iba pre indexovanie.
To znamená, že sa v ňom dá vyhľadať páchateľ, vyšetrovateľ a trestný čin.
Elektronický vyšetrovací spis v podobe známej z vyspelých krajinách EÚ - vyšetrovacie úkony sa digitalizujú a automaticky elektronicky posúvajú medzi orgánmi činnými v trestnom konaní, momentálne policajný zbor nemá.
Preto bude #Sieť presadzovať jeho urýchlené zavedenie.
Elektronický vyšetrovací spis zlepší komunikáciu všetkých zainteresovaných v procese vyšetrovania.
Zabezpečí aj menšie prieťahy v konaní a minimalizuje možnosti úniku informácií do externého prostredia.
#Sieť zavedie do praxe zásady kariérneho rastu, ktoré budú platné pre všetkých príslušníkov zboru.
Budú predstavovať pozitívnu motiváciu pre policajtov.
Zmenou príslušných zákonov zavedieme motivačný služobný zákon pre príslušníkov Policajného zboru SR, vrátane nového kariérneho postupu a odmeňovania.
Policajti musia mať istotu, že ich kariérny postup bude mať objektívne pravidlá a nebude deformovaný zo subjektívnych či politických dôvodov.
Sociálne zabezpečenie príslušníkov policajného zboru má predstavovať stabilný a predvídateľný systém, ktorý nie je predmetom neustálych zmien.
Opatrenia budú viesť k stabilizovaniu policajného zboru a lepšiemu využívaniu vnútorných kapacít polície.
#Sieť vyhodnotí existujúcu štvorstupňovú štruktúru riadenia policajného zboru.
Posúdime výhodnosť a efektívnosť viacstupňového systému riadenia a odbúrame zbytočné medzistupne v existujúcej štruktúre policajného zboru tak, aby sa lepšie využili vnútorné kapacity a posilnili rozhodovacie procesy vo vnútri organizačnej štruktúry.
Budeme presadzovať zavedenie hodnotiaceho systému tak, aby nemotivoval k odmietaniu oznámení od občanov, ale aby viedol k účinnému spôsobu odhaľovania všetkých foriem trestnej činnosti.
# 10 Národná obrana
Prvých 100 dní
#Sieť bude presadzovať kontinuitu a dosiahnutie politickej dohody hlavných politických strán pri prijímaní zásadných strategických rozhodnutí v oblasti obrany.
Vzhľadom na dlhodobý charakter realizácie cieľov obrannej politiky SR, presahujúci horizont funkčného obdobia jednej vlády, je konsenzus rozhodujúci.
Zásadná je aj podpora širokej verejnosti pri prijímaní takýchto rozhodnutí.
Takýto prístup zabezpečí, aby jednotlivé nastupujúce vlády praktizovali transparentnosť a nadstranícky prístup a pokračovali v realizácii prijatých dlhodobých cieľov obrannej politiky.
#Sieť vypracuje novú obrannú stratégiu Slovenskej republiky.
Kľúčové je, aby naše stratégie a plány boli aktuálne a harmonizované so stratégiami a plánmi spojencov v pravidelných intervaloch.
Riešenie vidíme v stanovení mechanizmu, ktorý zabezpečí systémovosť predkladania a schvaľovania strategických dokumentov a modernizačných plánov na všetkých úrovniach.
do dvoch rokov
#Sieť bude usilovať o naplnenie záväzku Slovenska zastaviť pokles výdavkov na obranu, zabezpečiť ich reálny nárast v súlade s hospodárskym rastom a do roku 2020 vyčleniť na obranu podiel HDP v súlade prijatými s medzinárodnými záväzkami.
Zároveň pre sadíme zámer vynaložiť 20 % z celkových obranných výdavkov na modernizáciu ozbrojených síl.
Pre pokračujúcu transformáciu ozbrojených síl potrebujeme dostatok zdrojov, ale aj dosiahnuť vyváženú štruktúru obranných výdavkov.
Reforma nemôže prebiehať na úkor personálnej naplnenosti jednotiek, primeraného výcviku a modernej infraštruktúry.
#Sieť zharmonizuje a zjednoduší zákony k obrannej problematike.
Neprípustná je retroaktivita zákonov a zhoršenie podmienok sociálneho zabezpečenia profesionálnych vojakov vzhľadom k súčasnému stavu.
#Sieť bude praktizovať nový prístup k obrannému plánovaniu, ktorý má komplexný charakter a je harmonizovaný s procesmi NATO.
Riešenie vidíme v návrhu zákona, ktorý ustanoví podrobnosti o obrannom plánovaní záväzné pre všetky relevantné zložky štátu.
#Sieť chce oživiť domáci obranný priemysel.
Podporíme preto spracovanie stratégie štátu pre rozvoj slovenskej obrannej priemyselnej a technologickej základne.
Prítomnosť životaschopného obranného priemyslu na území štátu zvyšuje jeho obranyschopnosť.
Riešenie vidíme v znovuoživení domáceho obranného výskumu a vývoja cestou rozbehnutia domácej výroby zbraní a vojenskej techniky, a tým vytváranie nových pracovných príležitostí pre našich občanov.
Pre naplnenie transparentnosti, legitimity, hospodárnosti a kontroly #Sieť zabezpečí, aby verejné obstarávanie vychádzalo výhradne zo schválených a finančne zabezpečených plánov rozvoja obrany.
Verejné obstarávanie v posledných rokoch bolo sprevádzané viacerými kauzami.
Takmer všetky veľké projekty rezortu obrany boli predmetom dlhých meškaní a prekročenia nákladov.
do roku 2020
#Sieť sa hlási k záväzkom Slovenska dodržiavať individuálnu a kolektívnu schopnosť odolávať ozbrojenému útoku.
V súlade s článkom 3 Washingtonskej zmluvy budeme na Slovensku udržiavať a rozvíjať svoju individuálnu a kolektívnu schopnosť odolávať ozbrojenému útoku.
Na naplnenie úloh obrany štátu vlastnými silami alebo so spojencami v rámci kolektívnej obrany je nevyhnutné pokračovať v udržiavaní a rozvoji jedného balíka flexibilných a zdrojovo dosiahnuteľných obranných spôsobilostí so zodpovedajúcim systémom velenia a riadenia, kompatibilný so štruktúrami spojeneckých síl NATO.
Rozvoj síl a spôsobilostí predurčených pre kolektívnu obranu podľa článku 5 Severoatlantickej zmluvy sa musí stať jadrom ďalšej kvalitatívnej transformácie našich ozbrojených síl.
#Sieť si je vedomá potreby modernizácie, špecializácie a unifikácie síl.
Preto za prioritu ďalšieho rozvoja ozbrojených síl považujeme modernizáciu jednotiek mechanizovanej brigády pozemných síl vrátane jednotiek jej bojovej podpory a bojového zabezpečenia a pokračovanie v modernizácii letectva a systémov protivzdušnej obrany.
#Sieť posilní dobrovoľnú vojenskú prípravu a zlepší motivačné faktory pre jej absolvovanie.
Spracuje koncepciu záloh a vytvorí legislatívu v kontexte odvodovej povinnosti, prípravy, výcviku a použitia týchto záložných síl.
# 11 Medzinárodné a európske vzťahy
Prvých 100 dní
Predsedníctvo SR v Rade Európskej únie v druhej polovici roku 2016 ponúka šancu pre praktické ukotvenie Slovenska v inštitucionálnom jadre EÚ.
Pre #Sieť je dôležitá politická úloha predsedníctva pre zvýšenie výhod z doterajšieho postavenia Slovenska v EÚ, ako aj pre obnovu zahraničnopolitického konsenzu, ktorý je základom pre schopnosť malej krajiny ako Slovensko uspieť na medzinárodnej scéne.
Slovenská republika má prostredníctvom predsedníctva konkrétnu príležitosť komunikovať príbeh Slovenska v Európe, a zároveň hmatateľným spôsobom prispieť k odpovediam na otázku, čo môže krajina ako Slovensko urobiť pre funkčnejšiu a jednoduchšiu EÚ.
Doma #Sieť využije predsedníctvo na aktívnu komunikáciu o európskych témach a o Slovensku v EÚ vo všetkých regiónoch krajiny, nielen v Bratislave.
#Sieť navrhuje, aby sme na základe otvorenej debaty o problémoch s čerpaním eurofondov výrazným spôsobom zjednodušili a sprehľadnili systém riadenia grantov EÚ.
Opatrenie je detailne rozpracované v prvej kapitole.
Také lacné a dostupné peniaze ako eurofondy už mať nebudeme.
Musíme ich využiť a v alokovanom objeme a zmysluplne.
do dvoch rokov
Slovenská republika potrebuje novú bezpečnostnú stratégiu.
Potrebujeme jednoduché a jasné dokumenty, stručnú a výstižnú bezpečnostnú stratégiu.
Potrebujeme menej legislatívy, ktorá nerieši detaily ako nárok na služobný mobil či služobné auto predstaviteľov bezpečnostného sektora.
Zároveň však musí poskytovať realistické nastavenie cieľov bezpečnostnej politiky, pre ktorú je štát schopný zabezpečiť adekvátne kapacity.
Potrebujeme nový zákon o krízovom manažmente (namiesto zákona č. 387/2002 Z.z.) a jasnú úlohu a právomoci Bezpečnostnej rady.
Súčasné bezpečnostné hrozby ponúkajú aj investičné a rozvojové priority.
Kybernetická bezpečnosť nie je len otázka bezpečnosti, ale má aj značný ekonomický potenciál.
Táto oblasť predstavuje jednu z investičných priorít vo svete.
Na Slovensku a v širšej strednej Európe pôsobia viaceré firmy, ktoré paria medzi najlepšie v oblasti kybernetickej bezpečnosti.
V SR a v regióne V4 existuje po tenciál pre vznik novej kybernetickej veľmo ci.
Cieľom #Siete je naštar tovať regionálny kybernetický klaster so silným slovenským zastúpením.
Potrebujeme jednoduchý, fungujúci model hospodárskej diplomacie orientovaný na výkon a úžitok ľuďom a podnikom na Slovensku.
#Sieť sa zasadí za jednotné riadenie a koordináciu aktérov hospodárskej diplomacie na Ministerstve zahraničných vecí a európskych záležitostí SR.
Navrhujeme sústrediť zdroje a koordináciu hospodárskej diplomacie krajiny na Ministerstvo zahraničných vecí a európskych záležitostí SR.
#Sieť podporí dlhodobé zameranie hospodárskej diplomacie SR na inovačné centrá s rastovým potenciálom, ako sú západné pobrežie USA, Ázia, Južná Amerika či Izrael.
Rovnako platí, že hospodárska diplomacia SR bude silnejšia v širšom zoskupení krajín ako Vyšehradská štvorka.
Pre #Sieť sú inšpiráciou pre regionálnu spoluprácu v hospodárskej diplomacii severské krajiny s projektami co-workingových a virtuálnych kancelárií pre lokálnych investorov, spoločnosti a poradcov - Nordic Innovation House alebo Silicon Vikings.
Doma naštartujeme politiku, ktorá pritiahne inovačný potenciál zo zahraničia najmä v oblasti informačných a digitálnych technológii, a to napríklad z krajín Východného partnerstva.
Podstatnou domácou úlohou je zjednodušiť pravidlá pre podnikanie a zakladanie biznisu na Slovensku.
Nastavíme priority rozvojovej pomoci SR a podporíme pracovné zameranie rozvojovej pomoci EÚ tak, aby sme prispeli k stabilizácii oblastí, ktoré sú zdrojom rastúceho počtu utečencov na územie EÚ.
#Sieť podporí systematické a udržateľné projekty s merateľným prínosom pre rozvoj tretích krajín.
do roku 2020
Cieľom #Siete je posunúť SR bližšie k hospodárskemu jadru Európskej únie.
Politickými prioritami pre obdobie do roku 2020 sú ďalšia integrácia v oblasti digitálneho a energetického trhu
a rozšírenie obchodných príležitostí EÚ.
Zároveň je cieľom #Siete zachovať prehľadné a súdržné vzťahy krajín eurozóny s ostatnými členskými krajinami v rámci spoločného trhu EÚ.
Podstatnou prioritou predsedníctva SR v Rade EÚ bude taká dohoda o zotrvaní Veľkej Británie v Európskej únii, ktorá upevní doterajšie princípy voľného pohybu osôb v EÚ.
#Sieť podporí aktívnu susedskú politiku EÚ, ktorá pomôže sprehľadniť, stabilizovať a prakticky rozvíjať vzťahy SR s nečlenskými krajinami Európskej únie.
Zasadíme sa za práva a slobody občanov SR žijúcich vo svete tak, aby mohli plne a všade využívať výhody spojené s fungovaním SR v EÚ.
Našou konkrétnou prioritou je prehĺbiť spojenie štátu s občanmi SR v zahraničí zákonom o uplatnení aktívneho volebného práva pre našich občanov mimo územia SR.
Občania Slovenska žijúci mimo SR musia mať príležitosť aktívne rozhodovať a spolupodieľať sa na správe vecí verejných na Slovensku.
# 12 Energetika
Prvých 100 dní
#Sieť bude presadzovať úplné odstránenie klientelizmu a odpolitizovanie Úradu pre reguláciu sieťových odvetví a nastavenie jeho agendy na pôvodný účel, ktorým je ochrana spotrebiteľov pred monopolným správaním výrobcov a dodávateľov energií.
Ako prvé navrhuje #Sieť vyňať agendu nesúvisiacu s reguláciou cien tovarov a služieb v sieťových odvetviach z pôsobnosti úradu a preniesť ich do pôsobnosti špecializovaných orgánov (napríklad Slovenská obchodná inšpekcia).
#Sieť navrhuje, aby každá jednotka elektriny vyrobená z obnoviteľných zdrojov energie (OZE) na Slovensku bola oslobodená od spotrebnej dane, čo by takúto elektrinu „zvýhodnilo“ u obchodníkov a prinieslo by okamžité zníženie koncovej ceny elektriny pre podnikateľský sektor.
do dvoch rokov
#Sieť presadí systémové opatrenia, ktoré povedú k zníženiu ceny elektrickej energie pre malých aj veľkých podnikateľov a domácnosti najmä cielenou dereguláciou,
dôslednou reformou systému podpory OZE,
vysoko účinnej kombinovanej výroby a
zavedením skutočnej hospodárskej súťaže.
#Sieť bude iniciovať vytvorenie nezávislej odbornej komisie pracujúcej pod gesciou NR SR, ktorá sa zameria na kontrolu opodstatnenosti výstavby 3. a 4. bloku JE Mochovce, ako aj opodstatnenosti vynaložených investičných prostriedkov, hospodárenia s verejným financiami a uplatňovania/neuplatňovania akcionárskych práv zo strany štátu pri riadení tohto projektu.
#Sieť je pripravená podporiť akékoľvek riešenie, ktoré bude znamenať zamedzenie súčasného plytvania, oslabenia existujúceho klientelizmu, korupcie a nastavenie jasných pravidiel kontroly a to aj za cenu ukončenia projektu,
, alebo na druhej strane výrazného posilnenia úlohy štátu na projekte dostavby JE Mochovce.
do roku 2020
#Sieť nasmeruje Slovensko k moderným európskym energetikám a prostredníctvom zvyšovania energetickej efektívnosti, diverzifikácie zdrojov a postupnou dereguláciou trhu s energiami zabezpečíme významné zníženie cien elektrickej energie a plynu pre občanov Slovenska.
#Sieť bude presadzovať znižovanie energetickej chudoby a v spolupráci s ostatnými rezortami naštartuje rozvojové programy pre zníženie záťaže sociálne slabých skupín obyvateľstva.
#Sieť bude podporovať naštartovanie pilotných projektov v regiónoch Slovenska, ktoré povedú k úsporám v spotrebe elektrickej energie a tepla.
Po vzore českého programu „ Zelená úsporám“ a mnohých ďalších presadí dotácie na energetickú efektivitu domácností aj na Slovensku.
Všetky slovenské rodiny sa tak budú môcť uchádzať o dotáciu a zníženie účtov za energiu v rodinných domoch či bytoch.
Zároveň bude #Sieť v záujme zvyšovania energetickej efektívnosti podporovať energetické audity, alternatívne energetické riešenia a investičné stimuly pre všetky verejné budovy, hlavne pre verejné subjekty, ktoré na nich nemajú prostriedky (školy, nemocnice a úrady).
Krátkodobo návratné investície budú realizované ihneď a záväzne, pričom na tieto priority budeme orientovať aj príslušné operačné programy štrukturálnych fondov.
#Sieť naštartuje zásadné systémové opatrenia na optimalizáciu prevádzky centrálneho zásobovania teplom (CZT) tak, aby výsledkom bolo významné zníženie cien tepla pre obyvateľstvo.
#Sieť pripraví legislatívnu podporu pre rozvoj elektromobility na Slovensku do roku 2020 (energetický zákon, stavebný zákon, životné prostredie),
a zároveň nastaví mechanizmus podpory rozvoja siete dobíjacích staníc, prípadne inteligentných parkovacích miest v mestách.
# 13 Ochrana krajiny
Prvých 100 dní
#Sieť sa zasadí o skutočné napĺňanie pojmu „verejný záujem“.
V prípade životného prostredia, ale aj v iných oblastiach, to znamená prehodnotenie vzťahu občana a štátu - riadenie sa princípom služby občanovi.
O tom, čo je záujem občana, nemôže rozhodovať úradník, ale občan.
Štát má však právo zasiahnuť v prípade, ak je ohrozený záujem iných skupín občanov, ktorých sa predmetné opatrenie dotýka, a to podľa princípu udržateľnosti, ktorý znamená správu štátu, ktorá zabezpečí, aby tu mohli žiť aj ďalšie generácie v podmienkach nie horších, ako sú tie dnešné.
Druhým je princíp predbežnej opatrnosti, ktorý velí opatrnosť pri presadzovaní potenciálne devastujúcich technológií.
#Sieť zmení Ministerstvo životného prostredia SR na funkčnú a otvorenú organizáciu.
Zruší politické nominácie v rezorte, s výnimkou najvyšších postov, ktoré sú priamo obsadzované vládou.
Odolnosť voči výmenám politických reprezentácií zabezpečíme prijatím služobného zákona, ktorý je podrobne popísaný v prvej kapitole.
Ministerstvo životného prostredia je dnes organizácia slúžiaca viac záujmovým skupinám, než občanom a prírode.
Je podfinancované a neplní svoj účel.
Aby sme mohli efektívne brániť poškodzovaniu životného prostredia, Ministerstvo životného prostredia SR posilní finančne, personálne a kompetenčne Slovenskú inšpekciu životného prostredia a Štátnu ochranu prírody.
Premeníme ministerstvo na modernú inštitúciu, ktorej zamestnanci budú pôsobiť viac v teréne a budú využívať moderné technológie, ako sú GPS a crowdsourcingové aplikácie.
Presadíme nový, priaznivejší, postoj ministerstva voči mimovládnym organizáciám, samosprávam a verejnosti.
Tí musia byť partnermi, nie nepriateľmi ministerstva.
Zavedieme spoločné rokovania s významnými mimovládnymi organizáciami a samosprávami 6-krát ročne.
do dvoch rokov
#Sieť sa zasadí za prepracovanie pravidiel skúmania dopadov na životné prostredie (EIA) tak, aby nevznikal priestor na ich dezinterpretáciu.
Zároveň zavedieme transparentný výber firmy, ktorá udeľuje (parciálne) posudky tak, aby bola zaručená nezávislosť – aby posudky neboli financované samotnými firmami, ktoré žiadajú o povolenie.
#Sieť prijme nový banský zákon a bude dôsledne vynucovať jeho dodržiavanie, ako aj dodržiavanie správneho konania.
Súčasný banský zákon predstavuje dedičstvo komunizmu a je postavený na inej filozofii, ako si vyžaduje demokratické prostredie s občianskou spoločnosťou.
Zákon umožní skutočnú účasť verejnosti na rozhodovacích procesoch o ich životnom prostredí, pričom prevládajúce názory verejnosti budú rešpektované.
Cez proces územného plánovania zabezpečíme samospráve a občanom právo veta pri zmene využitia krajiny.
Zaručí sa informovanosť verejnosti orgánmi štátnej správy o plánovaných zámeroch v dostatočnom predstihu a v rozsahu podľa požiadaviek verejnosti, a to aj o iných prioritách rozvoja územia podľa platnej územnoplánovacej dokumentácie.
V zákone prehodnotíme aj štruktúru a spôsob fungovania banských úradov (Hlavný banský úrad a obvodné banské úrady).
#Sieť zavedie skutočnú deľbu nákladov a výnosov ťažby medzi spoločnosť a podnikateľov, aby nedochádzalo k hospodárskym stratám.
Pripravíme predpis so záväznými kontrolnými mechanizmami, podľa ktorého bude ťažiar počas ťažby povinný prispievať do osobitného verejne kontrolovateľného fondu na zabezpečenie a likvidáciu banských diel a na rekultiváciu následkov banskej činnosti.
Obyvatelia nesmú niesť na pleciach následky ťažby na ich životnom prostredí a hodnote majetku.
Presadíme preto tiež reformu banských poplatkov.
Zavedieme využívanie tzv. diferenciálnej banskej renty, ktorá je vo vyspelých štátoch obvyklým riešením.
Táto by pri stanovení sadzby poplatku vychádzala napr. z aktuálnych svetových cien nerastnej suroviny a z nákladov spojených s exploatáciou nerastnej suroviny.
Do týchto nákladov je potrebné zahrnúť aj nevyhnutné náklady zdravotnej starostlivosti, zvýšenej v dôsledku negatívnych účinkov dobývania nerastov na zdravie dotknutých obyvateľov a na životné prostredie.
Aj vďaka súčasnému systému nízkych banských poplatkov prejavujú zvýšený záujem o získanie práv na dobývanie ložísk nerastov na území SR predovšetkým zahraničné developerské spoločnosti a schránkové firmy, ktorým ide primárne o predaj banskej licencie - práva na dobývanie potenciálnym záujemcom.
Tí následne zahajujú arbitráže pri nepovolení ťažby, preto presadíme lepšie zadefinovanie ťažobných licencií, ktoré nie sú zárukou pre začatie ťažby.
#Sieť presadí ocenenie ložísk nerastných surovín a prehodnotí surovinový potenciál, a to obzvlášť vo veľkoplošných a chránených územiach prírody (národné parky, CHKO) a podľa Pamiatkového fondu.
Ocenenia ložísk budú slúžiť ako podklad pre rozhodovací proces pri optimálnom využívaní území a znížení negatívnych vplyvov na krajinné prostredie.
V rámci regionálnej politiky musia priestorové limity dobývania ložísk nerastných surovín v územných plánoch rešpektovať únosnosť územia.
#Sieť presadí, aby namiesto „primeranej“ náhradnej výsadby vyrúbanej zelene zákon určil, že súčet obvodov kmeňa vysádzaných drevín musí byť súčtom obvodov rúbaných drevín.
Zavedieme tiež povinnosť akceptovať proti výrubu negatívne stanovisko odbornej organizácie – Štátnej ochrany prírody, ktorá má dnes iba poradný hlas.
Dreviny v mestách sú kľúčové pre kvalitu života občanov, pretože poskytujú tieň, prečisťujú ovzdušie a znižujú teplotu v letných mesiacoch.
V prímestskom prostredí zasa plnia potrebnú rekreačnú funkciu.
Dnes však môžeme hovoriť o epidémii výrubov v zastavaných územiach, pretože sa dnes investorom-stavbárom ekonomicky oplatia.
#Sieť presadí zákon, ktorý zadefinuje zviera ako živú bytosť, na ktorú sa však vzťahujú majetkové práva.
Sľubujeme si od toho celkové zlepšenie životných podmienok zvierat, vrátane ich ochrany pred týraním či zlepšenie životnej situácie hospodárskych zvierat.
Zákonom sa upravia aj majetkovoprávne vzťahy v prípadoch túlavých, opustených a odchytených zvierat.
Pre zlepšenie situácie v regiónoch, kde sú veľké počty túlavých psov a mačiek, rozšírime a finančne podporíme už fungujúce kastračné programy, ktoré sú dnes financované z dobrovoľných príspevkov verejnosti.
#Sieť prehodnotí povoľovanie malých vodných elektrární a pridelené licencie na ich výstavbu a následne vyvodí personálne a systémové dôsledky netransparentného rozhodovania pri ich prideľovaní z minulosti.
O výstavbe každej jednej elektrárne bude zabezpečená otvorená verejná diskusia za účasti odborníkov, v ktorej budú mať miestni obyvatelia rozhodujúce slovo.
Malé vodné elektrárne spôsobujú zníženie prietoku vody v rieke, zhoršenie životných podmienok rýb a ďalších vodných organizmov.
Oddeľujú populácie rýb a blokujú ich migračné cesty.
Môžu tiež negatívne vplývať na ekosystémy a znemožňujú vodnú turistiku.
Mohli by pritom byť relatívne čistým zdrojom energie, ak by boli začleňované do prostredia rozumne a s úmyslom eliminácie negatívnych vplyvov.
do roku 2020
#Sieť presadí spracovanie novej vodnej politiky SR tak, aby dokázala efektívne zabraňovať povodniam.
Nová vodná politika pre Slovensko bude založená na princípoch spoločnej vodnej politiky EÚ, najnovších vedeckých poznatkoch a otvorenej spolupráci;
spracovanie zabezpečíme participatívnym spôsobom, so zapojením samospráv, odborníkov, mimovládnych organizácií a verejnosti.
Zasadíme sa o diverzifikáciu protipovodňových opatrení, vrátane rozširovania medzihrádzových priestorov a programu stavby drobných vodozádržných hrádzok z prírodných materiálov, ktoré sú významným čiastkovým riešením protipovodňovej ochrany.
#Sieť tiež zaháji program na obnovu rozčlenenej poľnohospodársky využívanej krajiny, ktorá dokáže efektívne zabrániť povodniam lepším zadržiavaním vody v krajine.
Krajinné prvky, ako sú napríklad protierózne medze, mokrade, lužné lesy, aleje, vetrolamy či remízky, sú tiež priestorom pre živočíchy a zabraňujú zvetrávaniu pôdy.
Túto snahu musia rešpektovať aj dotačné schémy pre poľnohospodárov, ktoré dnes farmárov finančne nabádajú k neprerušovaným poľnohospodársky obrábaným plochám.
#Sieť navrhuje založiť vnímanie správy prírodných území a hospodárskeho lesa a ich následné financovanie na novom princípe: na tzv. ekosystémových službách.
Ide o pridanú hodnotu prostredia, ako je záchyt uhlíka, produkcia pitnej vody, schopnosť zadržiavať vodu, poskytnutie možností pre rekreáciu a ďalšie.
Nové financovanie zabezpečí okrem iného aj lepšie vypracovanie programov starostlivosti o lesy.
#Sieť vytvorí podmienky pre znižovanie znečistenia ovzdušia.
Je neprípustné, aby sa v niektorých mestách na Slovensku dlhodobo prekračovali limity znečistenia.
Pravidlá musia byť nastavené tak, aby vláda podporovala investície do ekologických a čistejších technológií spôsobom, aby všetci znečisťovatelia boli dostatočne motivovaní využívať najlepšie dostupné ekologické technológie,
a zároveň musí byť prijatá efektívna legislatíva, ktorá vynúti dodržiavanie princípu znečisťovateľ platí.
Do legislatívy taktiež zavedieme ochranu obyvateľov pred nadmerným zápachom, ktorý momentálne nie je obmedzovaný.
#Sieť podporí zavedenie zálohovateľných plastových fliaš.
Dosiahneme tým najmä opakované používanie druhotnej suroviny, ktorá sa pridlho rozkladá, čím zredukujeme ďalšie znečisťovanie prírody.
Počiatočnú investíciu na zriadenie recyklačnej infraštruktúry plánujeme hradiť z eurofondov.
Zálohovateľnosť PET fliaš zabezpečí, že už vyčistené čierne skládky sa neobnovia v pôvodnom rozsahu.
