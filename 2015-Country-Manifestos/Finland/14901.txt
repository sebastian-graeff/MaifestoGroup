2. Vi bär alla upp landet – statens finanser är vårt ansvar
Situationen i den offentliga ekonomin är alarmerande.
I takt med att befolkningen blir allt äldre kommer behovet av vård och omsorg att öka.
Vi kan inte låna oss ett välfärdssamhälle genom ohållbar skuldsättning.
Dagens belåning ska betalas av våra barn och barnbarn.
Att låna av kommande generationer är inte bara ett ekonomiskt utan också ett moraliskt problem.
En hållbar ekonomisk politik är den bästa garanten för en fungerande offentlig service.
Utan god offentlig ekonomi har vi ingen fungerande äldreomsorg, mödrarådgivning eller skola i världsklass.
Vi behöver också se över normer som belastar produktionen av service och tjänster.
Utveckling och initiativ ska uppmuntras och stödas.
Därför måste byråkratin granskas ur ett ändamålsenlighetsperspektiv, så att smidigheten ökas och stagnation kan undvikas.
Finland bör vara en föregångare i digitaliseringen av samhället.
Vi behöver en digitaliseringsstrategi som tar ställning till hur de olika digitala tjänsterna kan göras tillgängliga för alla.
En väl genomförd digitaliseringsstrategi ökar dessutom jämlikheten mellan regionerna.
Vi anser att tjänsternas och servicens kvalitet och tillgänglighet ska vara avgörande, inte vem som producerar dem.
Vi vill fördomsfritt söka modeller för ändamålsenlig och effektiv produktion av samhällstjänster.
Vi tror på sektoröverskridande samarbete med partnerskap mellan den offentliga, privata och tredje sektorn i skapandet av service för människorna.
För att få den offentliga ekonomin i balans krävs prioriteringar för att säkra kärnan i välfärden.
Tyngdpunkten på riktade satsningar måste vara på dem som behöver det mest, speciellt barn och unga
samt äldre hjälpbehövande.
Livskraftiga kommuner
där närdemokratin fungerar
är att föredra framom en centraliserad service- och beslutskoncentration.
Staten ska inte spara genom att överföra uppgifter till kommunerna.
Ett fungerande rättsväsende är en av grundbultarna i vår demokrati.
Tilliten till rättsväsendet har också en betydelse för vår konkurrenskraft.
Vi vill få den offentliga ekonomin i balans under valperioden,  skuldsättningen ska brytas  och nödvändiga reformer måste genomföras
skapa ekonomiskt utrymme för tillväxt genom interna omfördelningar och tydligare prioriteringar i statsbudgeten
att kommunerna är tillräckligt starka och funktionsdugliga
underlätta kommunernas arbetsbörda genom en lättare och flexiblare normering
reformera förvaltningen för att undvika överlappningar,
öka kundtillgängligheten
och göra processerna smidigare, genomskinligare och mer målinriktade
minska det statliga ägandet i icke-strategiska bolag
och investera försäljningsintäkterna i satsningar på forskning och utveckling,
infrastruktur
och andra tillväxtskapande investeringar
prioritera en högklassig service
och förebyggande åtgärder framom inkomstöverföringar
trygga rättssäkerheten för medborgarna
och slå vakt om en tillräcklig resursering för polis,  åklagare  och domstolsväsende
3. Vi behöver flera jobb – för arbete och företagsamhet
Det finns bara en utväg ur den långvariga ekonomiska krisen som har drabbat Finland och Europa – vi måste jobba oss upp ur lågkonjunkturen.
Vi behöver fler jobb,
fler som jobbar
och vi måste jobba mer och längre.
Detta ställer stora krav på kvaliteten och flexibiliteten i arbetslivet.
Finland behöver en ny tillväxtpolitik som uppmuntrar till jobb, företagande, investeringar och framtidssatsningar.
Det måste löna sig att ta emot ett jobb
och det måste löna sig att anställa.
Vi anser att allt arbete är värdefullt och har betydelse för vår välfärd.
Det kräver förmåga till nytänkande bland arbetsmarknadsorganisationer och politiska beslutsfattare.
Vi måste öka mängden arbetsföra finländare i arbete.
Idag kommer det in färre personer på arbetsmarknaden än det går ut.
Vi behöver redan nu arbetskraft från utlandet för att få vår ekonomi att rulla.
Därför måste vi avskaffa gränshindren på arbetsmarknaden.
Vi vill  att arbete ska vara det primära sättet att försörja sig och att det alltid ska löna sig att ta emot jobb
höja grund- och förvärvsinkomstavdraget för att sänka tröskeln att ta emot jobb
hålla samfundsskattesatsen på en konkurrenskraftig nivå
att skatterna på arbete, pensioner och företagande inte skärps, utan att finländarnas köpkraft bibehålls och stärks
stärka konsumenternas ställning och valfrihet genom att främja fri konkurrens inom handel och tjänster,
samt motverka lösningar som bidrar till monopolliknande ställning för enstaka eller några aktörer
minska progressiviteten i beskattningen, man ska alltid få behålla minst hälften av det man förtjänar
höja hushållsavdraget till minst 3 000 euro per person och år  och utveckla dess användningsområden för att underlätta människors vardag
och samtidigt bekämpa den grå ekonomin
samt skapa förutsättningar för jobb
säkerställa att dividendbeskattningen av icke-börsnoterade bolag fortsättningsvis återspeglar företagarens risktagning
reformera arvsskatten genom att ersätta den med överlåtelseskatt då arvet realiseras
höja momslättnadsskalans övre gräns för företag till 50 000 euro
skapa fler jobb inom existerande företag
samt locka fler löntagare att bli företagare och arbetsgivare
att företagarfostran erbjuds i den grundläggande utbildningen och på andra stadiet
samt att högskolorna ska erbjuda studier i entreprenörskap inom alla utbildningsprogram
öka produktiviteten inom den offentliga sektorn, genom att bland annat systematiskt förutsätta innovationer och språklig kompetens i samband med offentlig upphandling
förbättra mindre företags och näringsidkares förutsättningar vid offentlig upphandling, till exempel genom delupphandling av större volymer och beaktande av miljökonsekvenser i fråga om transporter och avstånd
göra Finland attraktivt för utländska investeringar
och se till att utländska investerare behandlas jämbördigt med inhemska.
Kontakten till utländska investerare ska koordineras och aktiveras på ett samordnat sätt
slopa behovsprövningen för anställning av utländsk arbetskraft
samordna och rikta de offentliga företagsstöden så att de gynnar tillväxtföretag
och kommersialisering av innovationer
höja de nationella forsknings- och utvecklingssatsningarna
att beskattningstidpunkten på den inkomst som förblir i företaget skjuts upp och skatten betalas först då inkomsten delas ut till ägarna
att privata näringsidkare (företag med ett firmanamn) ska beviljas företagaravdrag, med vilken enbart en del av verksamhetens inkomst (95%) skulle vara skattepliktig inkomst
förbättra socialskyddet för företagare
4. De som vill och kan ska få arbeta längre
Eftersom de unga människornas andel av befolkningen är förhållandevis låg kommer vi under de närmaste åren att uppleva brist på arbetskraft i arbetsför ålder inom nästan alla branscher.
Vi måste svara på detta genom att se till att möjligast många har sysselsättning och jobb.
Ett tidigare inträde i arbetslivet och en senarelagd pensionering är vid sidan av en aktivering av arbetslösa det mest effektiva sättet att öka på arbetsinsatsen.
Vi måste senarelägga den faktiska pensioneringsåldern
och minska på den stora mängden av personer som pensioneras på grund av arbetsoförmåga genom satsningar på ork i arbetslivet och flexibilitet ifråga om arbetstid och arbetsuppgifter.
Det är viktigt att de som arbetar mår bra.
Välmående arbetstagare är mer kreativa, innovativa och effektiva.
Vi vill skapa utrymme för individuella lösningar för att förbättra såväl kvaliteten i arbetslivet som arbetets produktivitet.
Vi vill satsa på välmående i arbetet för att fler ska ha möjlighet att förlänga sin yrkesverksamma tid
utveckla arbetshälsovården,
det livslånga lärandet
och skapa mer flexibla arbetstidsarrangemang
förlänga arbetskarriärerna genom den föreslagna höjningen av pensionsåldern och genom att möjliggöra en senareläggning av den faktiska pensioneringsåldern
möjliggöra för pensionerade att efter förmåga och vilja delta i arbetslivet utan negativa effekter på inkomsterna
granska pensionsuppgörelsen ur ett jämställdhetsperspektiv
och så att den sporrar till längre arbetskarriärer
jobba för att aktiva insatser från arbetsförmedlingen görs i början av arbetslöshetsperioderna eller direkt vid permitteringar
utveckla utkomstskyddet för arbetslösa så att det alltid ska vara ekonomiskt fördelaktigt att ta emot jobb och så att det gynnar den som är aktiv
utveckla arbetslöshetsskyddet genom att höja ersättningen
och förkorta utbetalningsperioden i motsvarande grad
konkurrensutsätta och utveckla arbetsförmedlingen så att befintligt rekryterings- och matchningskunnande utnyttjas i högre grad
åtgärda den strukturella arbetslösheten
och förbättra +55-åringarnas möjligheter att stanna längre i arbetslivet genom att arbetsgivaren tar ett större ansvar för fortbildningen och en förhöjning av arbetsgivarens kostnader för pensionsslussen
skapa incitament att hålla äldre arbetstagare kvar i arbetslivet
utveckla möjligheterna för löntagare med partiell arbetsförmåga att stanna kvar i och återvända till arbetslivet, exempelvis genom ökad rätt till deltidsarbete av hälsoskäl och sociala skäl
jobba för företagsvis möjligheter att förhandla om arbetstider
ge fler ungdomar möjlighet till sommarjobb och arbetserfarenhet med hjälp av sommarsedlar som ersätter en del av arbetsgivarens kostnader
förbättra koordineringen av tjänster och service riktade till unga, och samla dessa till ett ställe
trygga genomförandet av ungdomsgarantin
samt säkra tillräckliga resurser för det uppsökande ungdomsarbetet och ungdomsverkstäderna
säkerställa att alla ungdomar får en examen från andra stadiet
och införa lärlingssystem där unga ges sysselsättning och yrkesutbildning på en arbetsplats
minska löneskillnaden mellan kvinnor och män genom bindande åtagande från arbetsmarknadsorganisationerna med målsättningen lika lön för likvärdigt arbete
öka praxisen med individuella lönesamtal i arbetslivet
5. Kunskap och utbildning – Finlands trumfkort
Vi ska satsa på kunskap och utbildning för att klara oss i den globala ekonomin, med målsättningen att bli en av världens ledande kunskapsnationer.
Högklassig och avgiftsfri utbildning är den viktigaste förutsättningen för att alla ska ha jämlika möjligheter att klara sig i livet.
Utbildning på svenska är grunden för ett levande tvåspråkigt Finland.
Vi vill att skolan ska vara inkluderande.
Vi vill att skolan ska betona jämlikhet,
medmänsklighet
och respekt för miljön
samt motarbeta fördomar, rasism och mobbning.
Vi vill att utbildningen ska uppmuntra till kritiskt tänkande, initiativtagande
och företagsamhet.
Vi måste satsa mera på kvaliteteten i undervisningen,
utöka samarbetet mellan olika utbildningsformer
och skräddarsy lösningar så att alla ungdomar kan skaffa sig en examen från andra stadiet.
Finland behöver både magistrar och mästare.
Därför vill vi att gymnasiet ger en bred allmänbildande utbildning,
samtidigt som yrkesutbildningen ger färdigheter till ett yrke.
Läroavtalsutbildningen ska utvecklas i samarbete med arbetslivet.
Upprätthållarna av utbildning på andra stadiet ska samverka
och starka enheter på språklig grund eftersträvas.
En koncentration av administrativa resurser ska kombineras med regional närvaro för själva utbildningsrummen.
Högskolornas profileringar måste förstärkas så att de klarar sig i den internationella konkurrensen också ifråga om forskningen.
Vi vill trygga högskolornas autonomi
samtidigt som högskoleutbildningen ska beakta arbetslivets och samhällets behov.
Staten ska ha huvudansvaret för högskolornas finansiering,
men vi vill även öka incitamenten för extern finansiering, till exempel genom skattelättnader.
För att trygga den svenskspråkiga högskoleutbildningen i vårt land är det av yttersta vikt med starka och livskraftiga enheter, där kvaliteten kan säkras.
Den svenskspråkiga befolkningen ska erbjudas samma möjligheter till högskoleutbildning som den finskspråkiga
och ett tillräckligt antal personer med tillräckliga kunskaper i svenska bör utbildas för landets behov.
Utländska studerande som avlägger examen i Finland utgör ett välkommet kunskapstillskott i vårt samhälle och är en del av den utbildade arbetskraften.
Vi vill göra det lättare för dem att stanna kvar i Finland
och ge dem en reell chans att söka jobb efter avslutad utbildning.
Frivilligt engagemang skapar gemenskap och livskvalitet.
Kultur-, ungdoms-, idrotts-, hembygds- och föreningsverksamheten samt det fria bildningsarbetet stärker identiteten och har en viktig roll i vårt samhälle.
Livsrytmen måste ge utrymme för frivilligverksamhet.
En hög delaktighet i förenings- och församlingsarbetet skapar välbefinnande och bidrar på ett avgörande sätt till välmåendet.
Vi vill att skolan ska vara en trygg och trivsam plats för såväl elever, lärare som personal
utveckla elevinflytandet
och stärka kontakten mellan skolan och hemmet
jobba för att skolan beaktar individernas olika sätt att lära sig, vilket kräver flexibla undervisningsmetoder som stödjer både dem med särskilda behov och dem som lär sig snabbt
skapa en kreativ skolmiljö som stärker elevers och studerandes uttrycksförmåga, sociala kompetens och kreativitet
på jämlika grunder stöda utvecklandet av e-kompetens
tidigarelägga språkundervisningen
samt utöka satsningar på språkbad, språkduschar och andra fungerande språkinlärningsmetoder
stärka mångsidiga språkkunskaper genom att satsa på de muntliga färdigheterna
säkra samernas rätt till sin kultur, sina språk och sina traditionella näringar
göra skolan så jämställd att elever vågar göra studie- och yrkesval utan att hindras av traditionella mönster
jobba för att kurser med jämställdhets- och genusperspektiv ska vara en del av lärar- och barnträdgårdslärarutbildningen samt lärarfortbildningen
utveckla antagningsprocesserna till utbildningen
och satsa på studiehandledningen för att försnabba utbildningstiden
säkra en enhetlig och stark upprätthållarstruktur inom andra stadiets utbildning på svenska i Finland
trygga regional närvaro av utbildningsrum för andra stadiets utbildning
intensifiera och effektivera samarbetet mellan högskolorna, också internationellt, för att uppnå högre kvalitet i utbildningen
försnabba inträdet på arbetsmarknaden genom att stärka kandidatexamens ställning
och förnya behörighetskraven i arbetslivet så att praxis motsvarar våra konkurrent- och jämförelseländer
att vuxen– och fortbildningstjänsterna ska motsvara arbetsmarknadens kommande behov
säkra att heltidsstudier kan göras året runt genom att utveckla tentamens- och handledningssystemet vid högskolor och universitet
locka utländska studerande som avlagt examen i Finland att stanna kvar och jobba genom att slopa sexmånadersregeln för uppehållstillstånd efter avlagd examen
att invandrare som inte längre är i läropliktsålder ska ha möjlighet att avlägga grundskoleexamen i samma utsträckning som den övriga befolkningen
trygga tredje sektorns verksamhetsmöjligheter genom skattefrihet och undvikande av byråkratiska pålagor vid tillstånds- och anmälningsförfaranden
skapa förutsättningar för att det erbjuds jämlika och jämställda möjligheter till idrottsutövning och andra fritidssysselsättningar
bevara det finlandssvenska teckenspråket genom att verkställa det nya handlingsprogrammet
6. Vi bryr oss om varandra – ansvar och välmående hör ihop
Den nordiska välfärdsmodellen, som bygger på socialt ansvar och jämlika möjligheter till en service av hög kvalitet, är en internationell förebild och har haft en positiv inverkan på vår konkurrenskraft.
Vi vill slå vakt om vår välfärd samtidigt som vi måste vara beredda att prioritera, hitta nya arbetsmetoder och effektivera verksamheten.
Modellerna för servicen byggs upp i ett samspel mellan det offentliga, det privata och den tredje sektorn.
Det offentliga ska stå som garant för att servicen produceras
och ställa upp nationella kvalitetsmål
samt utföra certifieringar,
men behöver inte alltid själv vara producenten.
Valfrihet inom vården ger kunden nya möjligheter att välja den service som passar bäst och bidrar till att höja kvaliteten.
Satsningar på äldrerådgivning, stöd i dagliga ärenden och beslutsprocesser som rör vården samt ibruktagande av servicesedlar är viktiga element för en fungerande valfrihet.
Det förebyggande arbetet är ett gemensamt och individuellt ansvar som sträcker sig genom hela livet.
Samhället ska stöda och underlätta verksamhetsförutsättningar för detta arbete som bidrar till hälsa, funktionsförmåga och livskvalitet.
För oss är det en hederssak att se till att de äldre får leva och njuta av ett fullgott liv också efter avslutat arbetsliv.
Pensionärernas hälsa, ekonomiska välmående och möjligheter till sysselsättning är ett gemensamt intresse.
I ett kärvt samhällsklimat där principer om universella rättigheter ifrågasätts är det viktigt att stå upp för grupper som hamnar i kläm.
Vi bör kritiskt granska normer och ge utrymme för olikheter.
Vi är alla unika, men jämlika.
Vi jobbar för att jämställdhetsperspektivet alltid tillgodoses i beslutsfattande inom alla sektorer.
Jämlikheten är ett fundament i tryggandet av rättsstaten där var och en ska behandlas på lika och rättvisa grunder.
Vi vill arbeta för en kvalitativt högt stående social- och hälsovård i hela landet.
Vård ska ges på både svenska och finska
utveckla valfrihet i vården där det offentliga uppställer kvalitetsmål,  dit bl.a. service på svenska räknas,  och genomför certifieringar av servicen medan pengarna följer klienten
utveckla närservicen inom social- och hälsovården genom nya arbetsmetoder
och öka tillgängligheten genom exempelvis elektroniska och mobila lösningar
arbeta för att var och en ska kunna bo hemma så länge de vill och kan genom fungerande lösningar för hemservice och hemsjukvård
satsa på förebyggande verksamhet inom hälso-, sjuk- och mentalvården.
Förebyggande och hälsofrämjande satsningar sparar både resurser och mänskligt lidande
främja de äldres fysiska, psykiska, sociala och kognitiva funktionsförmåga och hälsa
samt förebygga de äldres ensamhet genom ett aktivt samarbete med tredje sektorn
beakta de ensamboendes situation i högre grad i samhällsplanering och lagstiftning
överföra närståendevårdarnas ersättning till FPA
utveckla intervallvården och avlastningen i hemmet för närståendevårdarna så att de kan utnyttja sin lagstadgade ledighet på tre dagar i månaden
säkra att svårt sjuka åldringar smidigt ska kunna erhålla den institutionsvård de behöver
garantera att den nya äldreomsorgslagen och de kommunala äldreråden har en viktig funktion i utvecklandet av seniorernas service.
jobba för ett fullvärdigt pensionärsliv genom ett förutsägbart och långsiktigt pensionssystem
samt genom möjligheter till aktiviteter och gemenskap
genomföra samkörning av teknik- och IT-systemen i hela vårdkedjan
förbättra mentalvårdens tillgänglighet och omfattning
trygga tillgängligheten till terapi och stödtjänster för barnfamiljer
göra en familjepolitisk helhetsreform där man samordnar familjeledighetssystemet, lagen om småbarnsfostran, fördelningen av kostnaderna för föräldraskap och hemvårdsbidraget, med målet att öka jämställdheten
satsa på arbetet mot våld i par- och närrelationer,
öka antalet skyddshem
och trygga deras resurser
satsa på förebyggande vård och stödformer inom öppenvården för familjer med barn för att minimera omhändertaganden
satsa på förebyggande och uppsökande ungdomsarbete för att motverka utanförskap
ge papperslösa rätt till hälsovård
och utbildning
utveckla klient- och medicinavgifter genom en kostnadsneutral omfördelning där man inför en klass där klienten är helt befriad från avgifter
skapa lösningar som främjar delaktighet i utbildning,
arbetsliv
och hobbyverksamhet för personer med funktionsnedsättning
7. Finland i Norden och Europa – delar av samma familj
Det nordiska samarbetet är en del av den gemenskap vi tidlöst identifierar oss med.
Det nordiska sammanhanget är fortsättningsvis en central arena för kontakter på medborgar-, organisations- och statlig nivå.
Handels- och kunskapsutbytet är livligt och de nordiska grannarna utgör därmed en naturlig första dimension av det internationella samarbetet.
Samfällda satsningar på utbildnings-, försvars-, miljö- och naturresurspolitik kommer att vara prioriterade politikområden.
Vi försvarar idealen med ett gränslöst Europa, ett Europa som är möjligheternas världsdel, där individens trygghet och möjligheter genomsyrar de politiska besluten.
EU-politiken ska bygga på socialt och ekonomiskt hållbara värderingar i frågor som gäller global ekonomi, miljö och internationell säkerhet – frågor som inte har gränser.
Vi vill arbeta för en nordisk agenda med öppenhet, god förvaltning, jämlikhet, fungerande marknader och mänskliga rättigheter i fokus.
EU behöver en tydligare utrikespolitisk linje.
Satsningar ska göras på den ekonomiska politiken för att säkra euroområdets funktionalitet och eurons framtid.
Sunt förnuft ska styra så att överenskomna regler följs
och varje medlemsland bär ansvar för sina egna skulder.
Kännbara samfällda satsningar ska göras på utbildning, kreativitet och innovationer för att förbättra sysselsättningen inom EU
och trygga unionens konkurrenskraft.
Vi vill genom EU-politiken fokusera på förbättrad konkurrenskraft genom prioriteringar av innovationer och utvecklande av de inre marknaderna och den digitala agendan
höja anslagen för forskning och utbildning i EU:s budget
ingå omfattande frihandelsavtal för främjande av export och handel
genomföra ursprungsmärkning av kött- och mjölkprodukter för att förbättra livsmedelssäkerheten
införa en miniminivå i samfundsbeskattningen inom EU för att minska skattekonkurrensen
genomföra bankunionen inom EU på ett enhetligt sätt i samtliga länder så att en fungerande kontroll för samtliga bankers del förverkligas och genom att man skapar en krislösningsmekanism vid finansieringssvårigheter
att en hållbar miljö- och klimatpolitik ses som en möjlighet till nya arbetstillfällen och utvecklande av affärsverksamheter
genomföra en gemensam europeisk energipolitik för att säkra självförsörjningsgraden
att de nationella tolkningarna av gemensamma förordningar och rekommendationer ska utgå ifrån att skapa jämlika förutsättningar i hela EU också för de finländska aktörerna
jobba för en gemensam nordisk agenda i grannlandssamarbetet  och inom EU
8. Världen blir mindre – vi behöver varandra
Finland är en del av en global värld i förändring.
Maktbalansen i världen förändras och vår internationella politik måste förnyas i samma takt.
Finland ska vara med i det internationella samarbetet.
Vi vill skapa ett Finland som är konkurrenskraftigt och som tar tillvara de möjligheter som utvecklingen i världen skapar,
samt fullt ut bär sitt globala ansvar inom utvecklings-
och migrationspolitiken.
Finland ska vara en aktiv och ansvarsfull internationell aktör i utvecklings- och handelspolitiken.
En rättvis handelspolitik uppnås genom att undanröja orättvisa handelshinder, stöda god förvaltning i utvecklingsländerna och minska kapitalflykt.
Migration är en naturlig del av vår globaliserade värld och människor har i alla tider sökt nya ställen att leva på.
Av olika orsaker måste människor också ofrivilligt lämna sina hemländer.
Finland ska vara öppet och välkomnande gentemot människor i behov av hjälp och skydd.
Finland ska ta ett större ansvar än vi gör idag.
För att invandringen ska vara hållbar behövs en attitydförändring
och en fungerande integration.
Arbete och studier är den bästa formen av integration.
Diskriminering på grund av etnisk bakgrund är aldrig acceptabelt
och det behövs en aktiv kamp mot rasism.
Vi vill främja likabehandling
och mångfald.
Mångfalden bidrar till Finlands tillväxt.
Vi bör arbeta för att det politiska läget i Ryssland med grannområden normaliseras, med målsättningen att samarbetet inom handel, miljö, kärnsäkerhet och det sociala området kan utvecklas i gynnsam riktning.
Samtidigt kan vi inte acceptera Rysslands brott mot internationell rätt  och aggressionen riktad mot dess grannländer.
Vi vill att utvecklingspolitiken alltid ska grunda sig på mänskliga rättigheter
och stöda barns och kvinnors rätt till utbildning
samt demokratiutveckling
jobba för att Finland och EU i sin utvecklingspolitik stödjer länders utveckling av en god och öppen förvaltning som motverkar korruption
att målsättningen för biståndsnivån ska vara 0,7 procent av BNI
skapa en rättvis handelspolitik med målsättningen att stärka utvecklingsländernas företagsklimat och handel,
skapa partnerskap mellan näringslivet i utvecklingsländer och i Finland,
samt undanröja handelshinder
motverka skatteflykt genom att skapa ett tydligare regelverk för en landsvis redovisning av multinationella koncerners vinster och skatter samt göra uppgifter om ägare och förmånstagare hos företag tillgängliga för nationella myndigheter
att ansvaret för EU:s asyl- och flyktingpolitik ska bäras gemensamt  och att ansvaret fördelas rättvisare mellan medlemsländerna, vilket förutsätter bättre möjligheter att lagligt ta sig till EU
kännbart öka mängden kvotflyktingsplatser i Finland
att uppehållstillståndsprocessen ska vara rättvis, snabb och smidig
förbättra integrationen av invandrare genom bättre språkundervisning, möjligheter att jobba och studera, bostadspolitik och hälso- och sjukvård
erbjuda integration på både svenska och finska
betona kvinnornas och barnens situation i kriser i enlighet med FN:s resolution 1325
9. Fred och säkerhet – för Finlands trygghet
Finland ska vara en pådrivande aktör i det internationella samarbetet med målsättningen att skapa fred, trygghet och stabilitet.
Det gör vi som en aktiv part i det nordiska, europeiska och transatlantiska samarbetet och som FN- och OSCE-medlem.
Samarbetet mellan länderna har blivit en del av utvecklandet av försvarsförmågan.
Det ger synergier både innehållsmässigt och ekonomiskt.
Vi ska vara en aktiv fredsmedlare och konfliktlösare
och delta i internationella krishanteringsoperationer, både militära och civila, med vår sakkunskap.
Krisen i Ukraina visar tydligt att de militära maktmedlens tid inte är förbi i Europa och att allvarliga kriser kan uppstå i våra närområden.
Hotbilderna förändras och de blir allt svårare att greppa.
Hot och angrepp som sker inom datanätet och terroristgruppernas aktivitet kräver ett totalintegrerat samarbete mellan olika myndigheter.
Vår försvarspolitik ska basera sig på ett trovärdigt nationellt försvar.
Den allmänna värnplikten är en grundbult i det finländska försvaret
och utbildningens kvalitet måste säkras.
Vi vill säkra ett trovärdigt försvar med tillräcklig materiell prestanda genom höjning av försvarsanslagen
fördjupa det nordiska försvarssamarbetet
och fortsätta integreringen av de finländska och svenska försvarsmakterna – i detta arbete har Nylands Brigad en central roll
se ett ännu tätare finsk-svenskt försvarssamarbete  och potentialen i en långtgående samordning av vårt försvar
att en parlamentarisk arbetsgrupp bör analysera fördelarna och nackdelarna med ett finländskt Nato-medlemskap
att resurserna för civil- och militär krishantering säkras.
Finland ska också i fortsättningen vara en aktiv freds-
och demokratibyggare
att alla kvinnor som fyllt 19 år ska kontaktas och informeras för att öka intresset för den frivilliga militärtjänstgöringen
skapa en fjärde militärgren för cybersäkerheten
respektera Ålands särskilda position som ett demilitariserat landskap
och använda Ålandsexemplet som en förebild i krishanteringen
10. Landsbygd och stad – hela Finland ska leva
Vi vill skapa en modern region- och landsbygdspolitik som kännetecknas av att områdena ges möjlighet och sporras till att utveckla sina egna särdrag och styrkor.
Framgångsrik regionpolitik mäts inte i antal utlokaliserade statliga arbetsplatser utan i det mervärde som skapas i regionerna.
Vi ska söka framgångsrika koncept också över nationsgränserna.
Österbotten och Västerbotten, Åbo och Stockholm, Helsingfors och Tallinn samt Tornedalen är exempel på områden som kan bli regionala motorer med intensivt samarbete kring utbildning, forskning och utveckling, arbetskrafts- och sysselsättningsfrågor samt handel och näringsliv.
I framtiden kommer regionerna att vara allt starkare kopplade till den globala ekonomin vilket gör att de utvecklas över gränser och enligt trender och regler som dessa utvecklingsprojekt följer.
Här ska statens roll vara att möjliggöra och skapa förutsättningar för starkt regionalt arbete genom exempelvis infrastruktursatsningar.
Den framtida regionpolitiken kräver ett starkt lokalt och regionalt engagemang genom exempelvis landskapsförbunden för att skapa nya idéer och åtgärder för tillväxt och välfärd.
Den snabba inflyttningen till städerna ställer stora krav på markplaneringen och bostadspolitiken.
Vi behöver planering som skapar levande och mångsidiga bostadsområden,
stoppar segregationen
och som stöder sig på en fungerande kollektivtrafik
och miljömässigt hållbart byggande.
Metropolområdets särbehov beaktas genom ett samarbete mellan huvudstadsregionens kommuner.
Vi vill utveckla nya metoder och tjänster som sträcker sig över förvaltnings- och sektorgränserna med ambulerande service och distanstjänster för att trygga myndighetsservicen på glesbygden.
Vi vill slå vakt om landsbygdens potential för sysselsättning och företagande
samt landsbygden som en god boendemiljö.
Möjligheterna för året runt-boende på fritidsstugor ska vara lika i hela landet.
Invånarna ska själva få välja var man vill bo och var man vill vara skriven.
Goda kommunikationer gällande såväl bredband som infrastruktur är förutsättningar för att landsbygden och skärgården ska kunna utvecklas.
Vi vill se en stark inhemsk produktion av trygga råvaror och livsmedel.
Därför måste det vara lönsamt att bedriva ett hållbart jord- och skogsbruk med beaktande av våra nordliga utmanande förhållanden.
Genom hållbart utnyttjade av naturresurser, ny teknologi och återvinning av material kan ett bioekonomiskt tänkande förena olika sektorer inom primärproduktionen och skapa nya utkomstmöjligheter inom landsbygdsnäringarna.
Vi vill stärka regionernas  och lokalsamhällenas möjlighet till utveckling utgående från deras egna särdrag
på nationellt plan undanröja eventuella hinder och ge möjligheter för regionerna att utvecklas på ett självständigt och globalt sätt
garantera goda kommunikationer och infrastruktur i och mellan regionerna och på landsbygden för att trygga livskraften och möjligheten till utkomst
stärka samarbetet mellan landsbygds-, stads- och skärgårdspolitiken för att uppnå synergieffekter
skapa smidig service över förvaltningsgränserna för att det ska vara möjligt att bygga, bo och arbeta på landsbygden och i skärgården utan extra byråkrati,
säkra en fungerande skärgårdstrafik
säkra att vi i Finland kan upprätthålla ett hållbart och lönsamt jord-  och skogsbruk,
inhemsk växthusproduktion,
pälsnäring
och fiskerinäring
minska på de regelverk som försvårar verksamhetsförutsättningarna och ökar produktionskostnaderna för primärnäringarna, så att vi på lång sikt kan garantera tillgången till inhemska livsmedel och råvaror
stärka producenternas roll i livsmedelskedjan
och främja satsningar på närproducerad mat
och ökad konsumentmedvetenhet
att tillstånden för olika former av skyddsjakt görs enkla och flexibla
och baseras på faktiska lokala förhållanden
att möjligheterna att använda sitt fritidshus för permanent boende ska vara lika i hela landet
och att dubbelboendet ska beaktas i kommunalskattesystemet
förenkla byråkratin gällande ansökningar om planeändringar samt kraven vid uppgörande av nya general- och detaljplaner
främja mångsidiga och levande bostadsområden, vilket minskar segregationen, med olika former av boende i markplaneringen
utveckla en konkurrenskraftig och smidig kollektivtrafik i storstäderna utgående från rälsbundna lösningar
säkra allas rätt till rörlighet så att privatbilister, speciellt i områden utan täckande kollektivtrafik, inte drabbas oskäligt
utveckla elektroniska lösningar och E-förvaltning för att förenkla och förbättra samhälls- och myndighetsservicen till, och underlätta informationstillgången för, medborgare och företag
säkra möjligheterna till färdtjänst i glesbygden genom skräddarsydda lösningar
jobba för att planläggningen på alla nivåer ska utvecklas till ett aktivt instrument för att befrämja utvecklingen
och att de statliga myndigheterna aktivare medverkar till planernas förverkligande
11. Miljön och klimatet är vårt ansvar
Klimatförändringen  och den hotande globala färskvattenbristen hör till vår tids största utmaningar.
Vår långsiktiga målsättning är ett koldioxidneutralt Finland där förbränning av fossila bränslen inte behövs.
Vi behöver en ambitiös, långsiktig och förutsägbar klimatpolitik
som kombineras med ekonomisk framgång och ökad mänsklig välfärd.
Det förutsätter nationella, regionala och globala åtgärder.
Miljön känner inga gränser och därför spelar EU en viktig roll i klimatpolitiken,
liksom behovet av globala system reglerade i ett heltäckande internationellt klimatavtal.
En grön ekonomi där minskningen av koldioxidutsläpp och klimatuppvärmingen står i fokus medför utmaningar och möjligheter.
Utvecklingen och behovet av ny teknik skapar jobb och innovations- och exportmöjligheter inom cleantech-branschen.
Mer satsningar på förnybar energi behövs också eftersom 80 procent av Finlands växthusgasutsläpp kommer från produktion och förbrukning av energi, inklusive energiförbrukningen i trafiken.
Vi ska fortsätta arbetet för att rädda Östersjön.
Samarbetet mellan Östersjöländerna är avgörande för Östersjöns framtid.
Utökat samarbete behövs också kring Arktisområdet.
När isen inte längre skyddar de sköra områdena och naturen så måste vi göra det.
Biodiversitet och miljöns välmående påverkar våra framtida verksamhetsförutsättningar.
Vi vill att Kyotoprotokollet ska få en fortsättning genom att ett nytt juridiskt bindande och rättvist internationellt klimatavtal ingås så att utvecklade länder tar sitt ansvar
minska utsläppen med minst 80 procent fram till 2050 i enlighet med EU:s målsättningar
säkerställa ett mångsidigt energiutbud
och minska vårt beroende av fossila bränslen
och öka andelen förnyelsebar energi i form av bioenergi, vattenkraft, vindenergi, solenergi och vågkraft
att näringspolitiken och strävan efter ekonomisk tillväxt ska förverkligas på ett ekologiskt hållbart sätt
bidra till skapandet av jobb genom att fortsätta främja inhemska förnybara bränslen i vår energiproduktion för att på lång sikt bli energisjälvförsörjande
att genom ny teknik och satsningar på forskning och utveckling inom cleantech-branschen öka vår energi- och resurseffektivitet samt minska energibehovet.
Energismarta och energieffektiva lösningar behövs inom privathushåll och industrin
möjliggöra lokala och regionala energilösningar genom att införa skattelättnader på exempelvis solpaneler, solfångare och teknologin för mindre bioenergikraftverk
införa incentiv för att öka andelen miljövänliga bilar  och laddningsstationer
skapa ett globalt system för utsläppsrätter för att motverka att utsläppen exporteras utanför EU:s gränser
införa miljö- och klimatkrav vid offentliga upphandlingar
jobba för samarbetet mellan Östersjöländerna så att en hög oljebekämpningskapacitet upprätthålls
se fortsatta krafttag för att minska övergödningen av Östersjön
bevara naturens mångfald och biodiversitet genom naturvård och naturskyddsprogram, som i första hand görs i samförstånd på frivillig grund
att miljön ska vara utgångspunkten i Arktissamarbetet.
Ett multilateralt avtal behövs för att undvika ohållbar exploatering
