Tryghed og tillid – det er dit valg
At vi kan stole på hinanden og grundlæggende har tillid til vores omgivelser, har gjort Danmark til et enestående samfund. //Opbygningen af vores velfærdssamfund har taget mange år, og det har krævet hårdt arbejde af generationer. //Det er vores pligt at bevare og udvikle det. //Vi må ikke sætte vores tryghed på spil, fordi nogle har travlt med at lave alt om på få år. //Dansk Folkeparti har siden 1995 arbejdet for at bevare vores velfærdssamfund og vi kæmper fortsat for at bevare Danmark som et selvstændigt, frit og velstående land, hvor det er Folketinget og dermed den danske befolkning, der sætter den politiske dagsorden. //Tryghed er både et anliggende for fællesskabet og den enkelte person. //Skal vi sikre Danmarks sammenhængskraft, skal vi derfor tilstræbe tryghed for den enkelte dansker. //Tryghed handler om mange ting - også om økonomi og om, hvordan vi sikrer Danmarks velfærd for kommende generationer af danskere. //Tryghed og tillid – det er muligt! // Med venlig hilsen Kristian Thulesen Dahl
Danmark skal være et trygt og sikkert land
Det er betingelsen for, at vi kan møde hinanden med den tillid, som har gjort det danske velfærdssamfund til et af verdens bedste.
Vores gode samfund er ikke kommet af sig selv.
Det har generationer af danskere møjsommeligt bygget op.
Derfor har vi en naturlig pligt til at sikre det for de næste generationer.
Et socialt Danmark
Et samfund bør bedømmes på, hvordan det behandler sine svage og udsatte.
Herunder de ældre, som har opbygget det danske samfund og har svært ved at klare sig selv.
Mange steder er der blevet sparet alt for meget på de ældre.
Den udvikling vil Dansk Folkeparti ændre, så alle danskere sikres en tryg og værdig alderdom
– hvad enten den bliver tilbragt i eget hjem eller på plejehjem.
Vi skal kunne regne med, at når vi bliver syge, får vi den bedst mulige behandling – hurtigt og effektivt.
Sygehusene og sundhedsvæsenet skal løbende styrkes, så borgerne kan føle sig trygge ved såvel udredning og diagnose som ved behandling.
Også her er tryghed og tillid afgørende.
Et harmonisk Danmark
Der kommer igen for mange udlændinge til Danmark – ikke mindst fra ikke-vestlige lande.
Mange har svært ved at integrere sig og bidrager ikke til det danske fællesskab.
Regeringen har ændret reglerne om udlændinge og dermed gjort Danmark til et mere attraktivt indvandringsland.
Den udvikling skal standses.
Flygtninge skal hjælpes i deres nærområder.
På den måde kan vi hjælpe langt flere.
De, der kommer til Danmark, skal være mulige at integrere.
Derfor skal kravene øges markant.
Et selvstændigt Danmark
Vi skal selv kunne bestemme over de danske velfærdsydelser.
EU skal ikke!
Og vi skal have grænsekontrollen tilbage.
Alle væsentlige beslutninger, som vedrører danskerne, skal træffes i Folketinget og ikke af kommissærer og dommere i EU.
EU-politikken skal afspejle befolkningens holdninger – herunder de danske EU-forbehold.
Danmark skal kræve større selvbestemmelse i EU.
Et sikkert Danmark
Forbrydere skal have det sværere i Danmark.
De skal bl.a. straffes hårdere.
Udenlandske kriminelle skal sendes til afsoning i hjemlan det.
Vi skal have forbedret vores terrorberedskab.
Der skal være mere synligt og let tilgængeligt politi,
og grænsekontrol skal sikre, at tilrejsende kriminelle og alle-rede udviste får sværere ved at komme ind i landet.
