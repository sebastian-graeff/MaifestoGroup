DET DANMARK DU KENDER
En klar økonomisk plan.
Investeringer i fremtiden og fællesskabet.
Vilje til ansvar.
Styrke til samarbejde.
Hele Danmark skal med.
Arbejdet skal gøres færdigt.
DET DANMARK DU KENDER
Socialdemokraterne tror på det Danmark, vi kender.
Et land med solidaritet mellem mennesker.
Et land med god og gratis sundhed.
Med stærke virksomheder, der skaber vækst og job.
Med tryghed for vores ældre.
Hvor vores unge kan få en gratis uddannelse.
Det er et land, hvor vi passer på hinanden, og hvor der samtidigt er plads til forskellighed.
For alle mennesker er forskellige og udfolder deres egne særlige talenter.
Derfor skal vi have alle med.
I Danmark har vi aldrig været bange for forandringer eller at gøre tingene på en ny måde.
For verden omkring os står ikke stille.
Det skal Danmark heller ikke.
Men forandringer skal ske på en måde, så der er tryghed for almindelige mennesker.
Forandringer skal føre til forbedringer og et stærkere Danmark.
Ikke til mindre fællesskab og færre muligheder for de mange.
Socialdemokraterne er garanten for et Danmark, hvor tryghed og forandringer går hånd i hånd.
Vi overtog ansvaret i 2011 på et tidspunkt, hvor vores fælles økonomi var i den dybeste krise siden 2. verdenskrig.
Vi var et af de lande, som blev hårdest ramt af krisen.
Vi mistede over 100.000 private arbejdspladser.
Virksomheder drejede nøglen om.
Vores mål var at føre Danmark sikkert og trygt gennem de svære år med vores ordentlighed og solidaritet i behold.
Det har vi gjort.
Undervejs har vi truffet hårde beslutninger.
Men vi har altid holdt os målet for øje.
Derfor er der i dag styr på dansk økonomi.
Flere kommer i job.
Arbejdsløsheden falder.
Budgetterne holder.
Vi har lettet skatter og afgifter for virksomhederne.
Det kan bedre betale sig at arbejde.
Der er strammere regler for asylansøgere,
og vi stiller flere krav til indvandrere.
Der er tryghed for boligejerne og et fastfrosset boligmarked er tøet op.
Tilliden til fremtiden er vendt tilbage.
Kort sagt: Vi har lagt krisen bag os, og Danmark er tilbage på sporet.
Vi har gjort det på vores egen måde.
En socialdemokratisk ledet regering vil altid passe på vores solidariske Danmark.
Derfor er der i dag færre børn, som vokser op i fattigdom.
Ældre med de laveste indkomster har fået en højere ældrecheck.
Enlige forsørgere har næsten fået tredoblet deres beskæftigelsesfra -drag.
Vores økonomiske politik betyder, at almindelige LO-familier i dag har 5.000 kr. mere om året til sig selv.
Der er ansat over 7.000 flere medarbejdere i sundhedsvæsnet.
Blandt andet flere læger og flere sygeplejersker.
Samlet har vi styrket velfærden med 14 mia. kr.
Vel at mærke samtidig med, at vi har fået styr på økonomien.
Vi er socialde mokrater.
Nu skal vi videre.
Med ”Danmark på sikker vej – en plan for et stærkere fællesskab” har vi fremlagt en klar økonomisk plan for de næste år.
Det er en plan, som fortsætter den stramme styring af den offentlige økonomi.
Og som sikrer, at der bliver 120.000 flere private arbejdspladser.
Samtidig vil vi hvert år frem mod 2020 bruge i gennemsnit 3 mia. kr. ekstra på at udvikle vores velfærd.
Det betyder, at der fra 2016 til 2020 vil være omkring 39 mia. kr. ekstra til at investere i vores fremtid og fællesskab.
Men det bliver ikke guld og grønne skove.
For frem mod 2020 bliver vi 140.000 flere danskere over 70 år.
Og vi vil gerne have endnu bedre sundhed.
Derfor siger vi nej til nulvækst.
Det kræver prioriteringer at holde fast i det Danmark, vi kender.
Og det kræver, at man har en plan.
Det har vi.
Vi vil ikke lade den offentlige velfærd stå stille, mens resten af vores samfund bliver rigere.
For det vil svække vores velfærds samfund.
Det er nu, vi skal holde fast.
Der er ikke plads til skattelettelser, som der ikke er råd til.
Vi skal ikke tilbage til den usikre kurs under VK-regeringerne, hvor budgetterne skred, og man i stedet for at tage fat på udfordringerne bare brugte flere penge.
Vi har holdt budgetterne.
Vi har fire år i træk fremlagt initiativer, som skaber vækst og gavner danske virksomheder.
Det vil vi blive ved med.
Vi har viljen til at tage ansvaret.
Vi har viljen til reformer.
Og vi har vist styrken til at indgå aftaler med alle Folketingets partier for at skabe de holdbare løsninger, som er bedst for Danmark.
Socialdemokraterne har fået Danmark tilbage på sporet.
Men vi har stadig meget at gøre.
Flere skal i arbejde.
Vores velfærd skal udvikles.
Vi skal have alle med.
Nu søger vi vælgernes opbakning til at arbejde videre.
Vi har mange ambitioner for Danmark.
Der er meget, vi skal nå.
Men tre punkter er afgørende for Socialdemokraterne:
1. Økonomi. Vi skal have styr på økonomien.
Foruden en stærk økonomi har vi ikke råd til vores velfærd.
Det rammer de mest udsatte og svækker fællesskabet.
Budgetterne skal overholdes.
Der skal være tryghed om danskernes privatøkonomi.
Slut med slingrekurs.
2.   Job. Vi skal have vækst og flere job.
Vi skal styrke danske virksomheders konkurrenceevne.
Og vi skal sikre ordentlige vilkår for danske lønmodtagere.
Vores mål er, at der i 2020 er 120.000 flere private job end i dag.
3.  Velfærd. Vi skal have en bedre velfærd.
Derfor skal vi ikke have nulvækst.
Frem mod 2020 vil vi i gennemsnit bruge 3 mia. kr. mere om året på velfærd.
Særligt til sundhed og de ældre.
Der skal være tryghed om kvaliteten af den offentlige service.
Men vi skal også bruge pengene bedre.
Derfor skal vi blive ved med at effektivisere den offentlige sektor.
SOCIALDEMOKRATERNE HAR EN ØKONOMISK PLAN FOR DANMARK.
OG VI HAR EN POLITIK FOR FREMTIDEN.
EN STÆRK ØKONOMI KRÆVER EN STRAM STYRING
VORES MÅL: For Socialdemokraterne vil det altid være afgørende, at Danmark har en stærk og konkurrencedygtig økonomi.
Vores velstand er forudsætningen for vores velfærd.
Job er forudsætningen for den enkeltes tryghed.
En stærk økonomi kræver en stram styring.
For hvis budgetterne skrider, skrider vores troværdighed, og vi udhuler økonomien i det velfærdssamfund, som vores børn overtager.
Vi skal altid have mest muligt ud af de penge, vi betaler i skat.
Der er ikke råd til at styre Danmark med en løs og usikker hånd.
DET HAR VI GJORT: Danmark er et af ni lande i verden, som har en AAA-rating.
Det skal vi holde fast i.
Derfor har vi indført en budgetlov.
Det er en stram lov, som betyder, at man ikke som før i tiden kan have store underskud.
Og som noget nyt er de offentlige budgetter blevet overholdt de seneste år.
Det skal vi blive ved med.
Også når det er svært.
Vi har fra dag ét ført en aktiv økonomisk politik for at sikre beskæftigelsen i en krisetid.
Da tilbageslaget var værst, var de offentlige investeringer de største i 30 år.
På den måde har vi fastholdt job, der ellers var forsvundet.
Og vi har fået løst nogle af de opgaver i samfundet, derskal løses.
Eksempelvis med renoveringer af skoler.
Det er mange år siden, at der har været så mange offentlige byggerier i gang som i dag.
Med Vækstplan DK, Vækstpakken 2014 og Skattereformen 2012 har vi gennemført vækstinitiativer for over 100 mia. kr.
Vi har sænket afgifter, og selskabsskatten er igen kommet på niveau med vores nabolande.
Vi har ryddet op i VKO’s afgiftsmølle med store energiafgifter og multimedieskat for lønmodtagerne.
Danske virksomheder har fået det bedre.
Vi har skabt tryghed for boligejerne.
Boligskatten ligger fast frem til 2020.
Det er godt.
DET VIL VI: Med vores 2020-plan – ”Danmark på sikker vej” - har vi stillet nye mål.
Vi skal fastholde den stærke økonomi.
Kun på den måde kan vi få sikkerhed for velfærdssamfundet.
Vi skal blive ved med at gennemføre reformer og forandre vores samfund.
Derfor holder vi også fast i, at vi skal have en beskeden stigning i den offentlige økonomi.
I gennemsnit vil vi bruge 3 mia. kr. ekstra til velfærd om året.
Det er ikke luksus, det er, hvad der er råd til.
Men nok til, at vi kan udvikle vores velfærdssamfund.
Og nok til, at vi kan fastholde vores velfærd, selvom vi bliver flere ældre i de kommende år.
Vi vil arbejde videre af det spor, vi har lagt, som styrker virksomhederne.
Vi vil fortsætte med at sikre nye vækstinitiativer.
Præcis som vi har gjort i 2012, 2013, 2014 og 2015.
Hvis der bliver råd til skattelettelser, skal de gives i bunden.
Men Socialdemokraterne siger nej tak til skattelettelser, som ikke er finansierede eller som betyder, at vi ikke kan investere i vores velfærd.
Vi har en klar plan for dansk økonomi for de kommende år.
Vi har vist viljen til at træffe de hårde beslutninger – på de rigtige tidspunkter.
DET VIL OPPOSITIONEN: De borgerlige har ikke en samlet plan.
Og hvis de har det, holder de den skjult.
De ønsker nulvækst, som betyder nedskæringer.
De vil give skattelettelser til de rigeste familier, til olieselskaberne, og til dem med højeste indkomster.
Men de kan ikke fortælle, hvem der skal betale regningen.
De vil udsætte dansk økonomi for et eksperiment, hvor der ikke er en klar sammenhæng mellem, hvad vi bruger, og hvad vi tjener.
DIT VALG: SKAL VI HAVE EN STÆRK ØKONOMI MED STRAM STYRING OG RÅD TIL VELFÆRD, ELLER SKAL VI HAVE SLINGREKURS MED NULVÆKST OTVIVLSOMME SKATTELETTELSER?
STRAMME ASYLREGLER OG KRAV TIL NYE UDLÆNDINGE
VORES MÅL: Vi er et lille land, som nyder godt af en verden, som arbejder sammen.
Det skal vi holde fast i.
For Socialdemokraterne gælder, at de mennesker, som kommer til Danmark, skal bidrage til vores samfund og ikke være på passiv forsørgelse.
Hvis de kan, skal de i arbejde og ikke gøres til klienter.
Vi vil ikke have parallelsamfund, hvor danske værdier og kultur ikke gælder.
Vi vil have en udlændingepolitik, som er robust og retfærdig.
DET HAR VI GJORT: Vi har afskaffet VK-regeringens snobbede pointsystem, som var åbenlyst urimeligt.
Udlændingepolitikken bygger på 24-årsreglen og tilknytningskravene.
Det er regler, som har bred opbakning.
Vi har indført en moderne kontrol i grænseområderne for at bekæmpe smuglere og menneskehandlere.
Vi udviser flere kriminelle udlændinge end under VK-regeringen.
Det er sådan, det skal være.
Asylpolitikken skal bestemmes i Danmark.
Derfor støtter Socialdemokraterne ikke ønsket om en fælles europæisk asylpolitik.
Og vores forbehold sikrer, at Danmark står udenfor asylområdet, hvis andre lande ønsker at gå videre.
Sådan vil det også være efter en folkeafstemning, hvor retsforbeholdet bliver ændret til en tilvalgsordning.
Siden 2. verdenskrig har der ikke været flere flygtninge i verden, end der er i dag.
Ifølge FN er over 50 mio. mennesker på flugt.
Også mange i nærheden af Europa.
Det kan vi mærke.
Og Danmark tager sin del af ansvaret, når det handler om at tage imod flygtninge.
Men vi skal også kunne følge med.
Det gælder ikke mindst kommunerne, som er ansvarlige for integrationen.
Derfor har vi for første gang i 12 år strammet reglerne for asyl.
Det er både ordentligt og rimeligt.
De borgerlige snakker.
Vi handler.
Danmark fører en aktiv udenrigspolitik, og det skal vi blive ved med.
Danmark skal fortsætte med at bidrage til at stabilisere de områder, hvor flygtninge kommer.
Vi bruger udviklingsbistand målrettet i de områder.
DET VIL VI: Socialdemokraterne mener, at asyludgifter så vidt muligt skal dækkes af vores udviklingsbistand.
Og vi mener ikke, at der er råd til at hæve udviklingsbistandens andel af BNI i den kommende valgperiode.
Alt for mange af udlændinge med en ikke vestlig baggrund står uden for arbejdsmarkedet.
Det er et problem for integrationen og for vores fælles økonomi.
Og det er først og fremmest skidt for den enkelte.
For det betyder, at det er sværere at lære dansk, og man er afhængig af offentlige ydelser.
Det er for let at isolere sig.
Vi ønsker en ny kurs.
Derfor vil vi sætte klare krav op.
Hvis man kommer til Danmark som enten familiesammenført eller som flygtning, så skal man i arbejde.
Og kan man ikke få et rigtigt job med det samme, skal man som noget nyt gøre nytte for sin ydelse – eksempelvis i et nyttejob.
Flygtninge og indvandrere skal ud på arbejdspladserne.
Vi vil have en integration, der virker.
Kommer du til Danmark, skal du arbejde.
Hvor det er muligt, ønsker vi, at EU-borgere, som kommer til Danmark, skal have indekserede velfærdsydelser.
Det gælder blandt andet for børnechecken.
Sociale ydelser skal, hvis det er muligt, udbetales så de passer til det land, hvor borgeren bor.
Ikke hvor man har opnået retten til ydelsen.
Men vi respekterer også de regler, som er i EU, og vi ønsker ikke at udhule det indre marked.
Vi har stor glæde af fælles beslutninger.
Socialdemokraterne vil ikke stille spørgsmålstegn ved dansk medlemskab af EU.
OPPOSITIONEN: De borgerlige havde 10 år til at gøre noget ved integrationen.
Nu vil de udhule 24-årsreglen.
De vil genindføre pointsystemet.
Og de vil åbne grænserne for mennesker fra stort set alle verdensdele, som kan komme til Danmark for at arbejde til en lav løn.
DIT VALG: Vi skal have stramme asylregler.
Og vi skal stille krav til nye udlændinge.
Ikke spille hasard med social dumping.
GOD OG GRATIS SUNDHED
VORES MÅL: For Socialdemokraterne er vores gode og gratis sundhed velfærdssamfundets kronjuvel.
I Danmark må man aldrig stå alene, hvis sygdom rammer.
Sådan er det i dag.
Og sådan skal det blivved med at være.
Vi ønsker, at vores fælles sundhedsvæsen også i de kommende år kan behandle patienterne på absolut topniveau.
DET HAR VI GJORT: Vi har prioriteret at bruge flere ressourcer på sundhed.
Selvom vi har haft en dyb økonomisk krisehar vi siden 2011 ansat over 7.000 flere læger, sygeplejersker og andet personale på hospitaler og andre steder i sundhedssektoren.
Og vi har afskaffet brugerbetalingen til behandling af barnløshed.
Vi skal bruge vores fælles ressourcer på den mest effektive måde.
Derfor har vi stoppet for overbetalingen af de private sygehuse.
Og vi har stoppet for at private sundhedsforsikringer blev finansieret gennem skattefradrag.
Det var ikke en god måde at bruge vores skattekroner på.
Vi har ændret behandlingsgarantien.
Patienter med alvorlige sygdomme skal behandleindenfor 30 dage.
Andre sygdomme skal behandles indenfor 60 dage.
På den måde bruger vi vores fælles ressourcer bedst.
Som noget nyt har vi indført en udredningsgaranti.
Patienter med somatiske sygdomme skal indenfor 30 dage have en diagnose, hvis det er fagligt muligt.
Det giver tryghed for patienten, og behandlingen kan komme hurtigere i gang.
Udredningsgarantien skal rulles helt ud på alle områder.
Det er regionernes opgave, at det sker.
For første gang kommer der en udrednings- og behandlingsgaranti, som også gælder for psykiske sygdomme.
Den gælder fra september i år.
Det skal være slut med at forskelsbehandle mellem psykiske og fysiske lidelser.
Siden 2011 har vi sat ekstra 2 mia. kr. af til det psykiatriske område.
De penge skal bruges til bedre behandling, mindre tvang og bedre fysiske rammer.
Resultaterne er klare.
Ventelisterne på operationer er historisk lave.
Og for unge og børn er ventetiden på behandlingen i psykiatrien mere end halveret.
Det går den rigtige vej.
DET VIL VI: Kræft er en frygtelig sygdom, som hvert år rammer 37.000 danskere.
Over en kvart million danskere lever med forskellige former for kræft.
Kræft skal opdages tidligere og behandles bedre.
Vi har fremlagt en klar strategi for, hvordan vi styrker praksissektoren og kræftbehandlingen.
Jo før, jo bedre.
Vi har sat ambitiøse mål for, at flere skal overleve kræft.
I 2025 skal tre ud af fire være i live fem år efter diagnosen er stillet.
I dag er det kun lidt over halvdelen.
Samtidig vil vi styrke indsatsen overfor store folkelige kroniske sygdomme som KOL, gigt og diabetes.
De skal opdages tidligere og behandles bedre.
Derfor skal vores almene sektor styrkes.
Det vil betyde mere livskvalitet for mange mennesker.
Og det er en af de vigtigste veje til at gøre op med den sociale ulighed i danskerens sundhed.
De næste fem år kommer der 140.000 flere ældre over 70 år.
Der skal være råd til deres sundhed.
Derfor har vi samlet set sat 15 mia. kr. frem til 2020 af til mere sundhed og omsorg for de ældre.
Hvis Socialdemokraterne skal pege på ét område i vores fælles velfærd, som skal prioriteres, så er det sundheden.
Sådan har det altid været for os.
OPPOSITIONEN:  Med nulvækst og usikkerhed om den økonomiske plan vil sundhedsvæsenet blive presset.
Der vil mangle ressourcer.
Samtidig vil man genindføre den gammeldags behandlingsgaranti, som kun er en garanti for, at vi ikke bruger pengene på de sygeste patienter.
Og det betyder, at flere penge vil blive brugt på de private hospitaler.
Oppositionen vil før eller siden eksperimentere med brugerbetaling for at gå til lægen.
DIT VALG:  Vi vil udbygge vores fælles sundhedsvæsen.
Vi vil ikke have, at danskerne bliver delt op i et A-hold og et B-hold.
Det er nu, vi skal sikre vores gode og gratis sundhed, for alle danskere.
RESPEKT FOR VORES ÆLDRE
VORES MÅL: Et af de største fremskridt i Danmark de seneste 100 år er, at alderdom ikke er det samme som fattigdom.
Der er tryghed for vores ældre.
Sådan skal det være i Danmark.
Det er dem, som har skabt vores velstand og velfærd.
De skal have en alderdom med respekt, værdighed og omsorg.
DET HAR VI GJORT: En del ældre har en god økonomi med en solid pension.
Men det er langt fra alle.
For Socialdemokraterne er det vigtigt, at ældre uden formue også har det godt.
Derfor har vi hævet ældrechecken med 4.500 kr.
Det er penge, som kan mærkes i et presset budget.
Vi bliver flere ældre i de kommende år.
Det er godt og et bevis på vores velfærdssamfunds grundlæggende succes.
Og de fleste vil have mange gode og aktive år, hvor de kan være sammen med familie og venner.
Men der vil også være flere svage ældre, som har brug for en ekstra håndsrækning.
Derfor har vi afsat 1 mia. kr. ekstra om året til de mest udsatte ældre.
Det gælder eksempelvis ældre med demens.
De skal have en ordentlig pleje.
Og vores mest udsatte ældre har brug for et fælles sundhedsvæsen, som ikke er presset af nulvækst.
DET VIL VI: Vi har indført et nyt klippekort, så de ældre, der har mest behov for hjælp, nu selv kan vælge hvordan de bruger tiden sammen med deres hjemmehjælp.
Det er sådan, det skal være iden moderne ældrepleje.
Og det er en ordning, vi vil udbygge i de kommende år.
Mange ældre er afhængige af mad fra det offentlige.
God mad er vigtig for livskvaliteten og for helbredet.
Vi skal gøre det bedre, end vi gør det i dag.
Med vores økonomiske plan har vi frem mod 2020 afsat 15 mia. kr. til sundhed og til ældre.
Ældre er en af de grupper, som har mest glæde af et godt sundhedsvæsen.
Derfor er investeringer i sundhed vigtig.
OPPOSITIONEN: Oppositionen vil tvinge kommunerne til at gennemføre flere udliciteringer af ældreplejen for at spare penge.
Og med nulvækst bliver kommunerne presset.
Forskellen mellem de ældre, som har formue, og dem som har brug for en stærk offentlig sektor, vil vokse.
DIT VALG: Vores ældre har krav på tryghed.
Og den tryghed kan man kun få, hvis der er styr på den offentlige økonomi.
Vi skal have respekt for vores ældre.
Det kræver prioriteringer.
Og det kræver ressourcer.
Ikke nulvækst og fikse ideologiske ideer.
TRYGHED I HJEMMET –  TRYGHED PÅ GADEN  –  TRYGHED I DANMARK
VORES MÅL: I Danmark skal du være tryg.
Når du er i dit eget hjem.
Når du færdes på gaden.
Når du lever dit liv i Danmark.
Tryghed er kernen af velfærd.
Derfor skal alle kunne leve det liv, de vil, indenfor fællesskabets rammer.
DET HAR VI GJORT:  Socialdemokraterne mener, at det skal have klare og kontante konsekvenser, når man begår kriminalitet.
Derfor har vi sat hårdt ind for at modvirke kriminalitet og sikre trygheden.
Vi har hævet den kriminelle lavalder tilbage til 15 år.
Vi har nu en offerfond, som lovovertrædere selv betaler til.
Vi har hævet straframmerne for seksualforbrydelser, menneskehandel og økonomisk kriminalitet.
Vi slår hårdere ned på bandekriminalitet.
Det skal have mærkbare konsekvenser at begå organiseret kriminalitet.
Højere straf for at bære skydevåben på et offentligt sted.
Mere isolation fra andre fanger.
Men samtidig skal der også være bedre mulighed for at forlade bandemiljøet.
Det har vi sikret.
Vores retspolitik er balanceret og rimelig.
Og den virker.
Kriminaliteten falder.
Der er færre indbrud.
Ungdomskriminaliteten er den laveste i otte år.
Vi er på rette vej.
Vi forsvarer os hårdt og kontant mod ekstremisme.
Er der en mistanke om, at en person planlægger at tilslutte sig fanatiske organisationer som IS, så inddrager vi passet.
Og er man i Danmark på en opholdstilladelse, men drager afsted for at blive en del af volden, så inddrager vi opholdstilladelsen.
Det har vi sikret.
Vi vil passe godt på Danmark.
Vores terrorpakke styrker beredskabet og vores efterretningstjenesters muligheder for at beskytte Danmark og befolkningen.
Og vi sætter penge af til opgaven.
Næsten 1 mia. kr. ekstra over de kommende fire år.
DET VIL VI: Socialdemokraterne tror på et fællesskab, hvor vi både stiller krav og hjælper hinanden.
Kriminaliteten skal længere ned.
Vi vil styrke indsatsen mod bandekriminalitet.
Vi ønsker en klar og hurtig indsats over for unge, der træder ved siden af.
Det skal have konsekvenser at begå hærværk og være på kant med loven.
Og vi vil blive ved med at modvirke ghettoer i Danmark.
OPPOSITIONEN: Oppositionen kunne ikke finde ud af at støtte vores terrorpakke.
Også selvom forslagene byggede på konkrete ønsker fra PET og FE.
Nulvækst gør det svært at håndtere pludselige og uforudsete udgifter som dem, der opstod efter terrorangrebet i København.
Kort sagt, de har ikke penge til mere politi og sikkerhed.
DIT VALG: VI VIL HAVE FLERE PENGE TIL MERE VALG: SIKKERHED OG TRYGHED.
VI SKAL KUNNE DÆKKE UFORUDSETE UDGIFTER.
NULVÆKST GIVER SKATTELETTELSER, MEN IKKE MERE TRYGHED OG IKKE FLERE RESSOURCER TIL POLITIET.
VORES BØRN SKAL VÆRE DYGTIGERE
VORES MÅL: Vores børn er det bedste, vi har.
De skal have en god og tryg barndom.
Vi har som fællesskab et ansvar for, at alle børn får muligheder for at udvikle sig.
Og vi har et ansvar for, at vores børn er godt rustet til fremtiden.
Vores mål er, at den unge generation skal være den bedst uddannede i vores historie.
Det kræver forandringer af den måde, vi har gjort tingene på.
DET HAR VI GJORT: I 2011 var der for mange unge, som ikke fik en ungdomsuddannelse.
Vores børn i folkeskolen lærte ikke nok.
Og næsten halvdelen af de unge, som startede på en erhvervsfaglig uddannelse, faldt fra.
Det var ikke godt nok.
Vi er gået systematisk i gang.
Helt fra børnene er små.
Vi har sat ialt 750 mio. kr. af hvert år til bedre daginstitutioner, så vi giver vores børn den bedste start.
Vi har gjort en god folkeskole bedre.
Alle børn skal have mulighed for at blive dygtigere.
Flere timer i dansk og matematik.
Engelsk fra 1. klasse.
Tid og ressourcer til at få hjælp med lektierne.
Leg og bevægelse hver dag.
Vi har afsat 1 mia. kr. til videreuddannelse af lærere og pædagoger.
De er skolens ryggrad.
Reformen af folkeskolen er den største ændring af folkeskolen i flere årtier.
Det er en skole for fremtiden.
Og det er en skole, som får alle med.
Vi har styrket erhvervsuddannelserne.
Med en uddannelsesgaranti og flere praktikpladser, med mere og bedre undervisning, og med et bedre uddannelsesmiljø for  de unge.
Danmark har stolte traditioner for dygtige faglærte.
Det skal vi også have i fremtiden.
Derfor flytter vi nu erhvervsuddannelserne derop, hvor de hører til.
Vi har indført et socialt taxameter på gymnasierne, så skoler, der har det lidt sværere end andre, får flere ressourcer.
Vi har bedt vores unge om at følge med og gøre sig umage.
Så de bliver lidt hurtigere færdige samtidig med, at vi holder fast i verdens mest generøse SU-system.
Vi investerer i uddannelse.
Det har vi prioriteret.
Aldrig er der blevet brugt så mange penge på uddannelse, som der bliver i år.
Der har aldrig været flere på SU.
Der er rekordoptag på de videregående uddannelser år efter år.
DET VIL VI: Vi vil gøre det bedre for vores mindste.
Vi har allerede sat 750 mio. kr. af   til bedre daginstitutioner.
Nu vil vi investere   2,5 mia. kr. ekstra i bedre vuggestuer, børnehaver og dagpleje over de næste fire år.
Halvdelen af pengene skal gå til flere pædagoger, til kurser og efteruddannelse.
Vi vil give kommunerne mulighed for at forbedre de fysiske rammer, så der bliver mindre støj.
Vi vil fortsætte med at styrke og reformere vores uddannelser.
Næste skridt er bedre gymnasier.
Det faglige niveau skal være højere, og vi vil gøre det lettere for de unge at vælge rigtigt første gang.
Vi ønsker at styrke erhvervsuddannelserne yderligere ved at sætte 150 mio. kr. af til bedre maskiner, fordi eleverne selvfølgelig skal have adgang til det udstyr, som de vil møde, når de engang kommer ud på en virksomhed.
Vi skal styrke indsatsen for flere praktikpladser og give bedre adgang til skolepraktik.
Og vi har pengene til det.
Frem mod 2020 afsætter vi 5 mia. kr. mere til børn og uddannelse.
Den mulighed har vi, fordi vi siger nej til nulvækst.
OPPOSITIONEN: Nulvækst vil betyde nedskæringer på uddannelserne.
Samtidig vil flere unge blive afskåret fra at gå på gymnasiet med de borgerliges ønske om adgangskrav på alt mellem 4 og 7.
Det vil give færre unge den uddannelse, de ønsker – og det vil ramme socialt skævt.
Og det vil betyde, at gymnasier må lukke.
Også i yderområderne hvor det er vigtigt at have uddannelsesinstitutioner.
DIT VALG: Vi er en uddannelsesregering.
Uddannelse giver den enkelte frihed til at udfolde egne evner.
Og uddannelse gør Danmark rigere og stærkere.
Derfor skal vi investere – ikke skære ned – på uddannelse.
Vi skal investere i fremtiden.
Oppositionen vil have nulvækst og urimelige adgangsbegrænsninger.
ET HELT DANMARK
VORES MÅL: Det er godt at bo i Danmark, uanset om man bor på landet eller i byen.
Danmark er ét helt land.
Sådan skal det blive ved med at være.
I disse år er der flere, der flytter mod vores store byer.
Det giver flere arbejdspladser i bycentrene.
Tilflytningen til de store byområder er sket over mange årtier.
Det kan vi ikke rulle tilbage.
Men vi kan sørge for, at Danmark ikke knækker over.
Vi kan sikre, at det stadig er attraktivt at bo og arbejde over hele landet.
Og den nye vækst skal komme hele Danmark til gavn.
DET HAR VI GJORT: Vi investerer over 28 mia. kr. i en togfond, som binder Danmark bedre sammen.
Togfonden reducerer afstanden mellem landsdelene markant.
Det er en af de største investeringer i infrastruktur i nyere tid.
Det skaber arbejdspladser.
Og det er samtidig godt for klima og miljø, at vi satser mere på den kollektive trafik.
Vi har givet fuld fradragsret for hotelmoms.
Det er en konkret håndsrækning til det turismeerhverv, som er så vigtigt udenfor hovedstadsområdet.
Mange af Danmarks produktionsvirksomheder ligger udenfor byområderne.
De har været hårdt ramt af krisen og af de mange afgifter, som VK-regeringen gennemførte med Dansk Folkeparti.
Vi har sænket afgifter på energi, emballage og grænsehandelsvarer med 6 mia. kr. årligt.
Det sikrer arbejdspladser.
Vi har over flere omgange hjulpet dansk landbrug.
Vi har fjernet byrder og særregler.
Vi halverer randzonearealet.
Vi skaber bedre adgang til finansiering.
Og senest har vi givet bedre muligheder for flere investeringer med 850 mio. kr. til nye staldanlæg, så vi fremmer flere arbejdspladser i landbruget.
Vi styrker infrastrukturen, så vi også her får et Danmark i balance.
Vi bygger f.eks. en ny motorvej fra Holstebro til Herning, en ny storstrømsbro og en ekstra etape af Kalundborg-motorvejen.
Det er godt for vækst og arbejdspladser i de dele af landet.
Vi har sikret, at der bliver bygget nye, moderne sundhedshuse, så vi hjælper yderområderne mod lægemangel.
Det koster 800 mio. kr., som vi kan sætte af, fordi vi siger nej til nulvækst.
DET VIL VI: Planloven skal være mere fleksibel, så det bliver lettere at udvikle virksomhed.
Vi ønsker at sikre et bedre bredbånd i hele Danmark.
Vi vil ikke have en digital-kløft i Danmark.
Og vi vil give endnu bedre muligheder for landbruget, så det kan fastholde betydningen for dansk økonomi.
Vel at mærke på en måde som er miljømæssigt balanceret.
Vi vil sænke færgetaksterne, så det bliver billigere at komme frem og tilbage til de mange danske øer.
Vi ønsker, at der skal være statslige arbejdspladser i hele Danmark.
Det skal ske på en måde, hvor der tages et samlet økonomisk hensyn.
Og når man som Socialdemokraterne ønsker en positiv vækst i det offentlige, så får vi mulighed for, at der kan blive ansat flere medarbejdere.
Det har også betydning for yderområderne.
OPPOSITIONEN: Oppositionens nulvækst vil føre til nedskæringer og færre medarbejdere i det offentlige.
Det vil også ramme yderområderne.
Oppositionen vil nedlægge regionerne.
Det betyder en centralisering af sygehusvæsenet.
Det vil ramme yderområderne særligt hårdt med færre medarbejdere og mindre indflydelse på, hvordan sundhedsvæsenet skal indrettes regionalt.
Og med en borgerlig regering er der tvivl om togfondens fremtid.
DIT VALG:  Oppositionens politik betyder, at Danmark bliver trukket skævt.
Socialdemokraterne ønsker et Danmark i balance.
Det er en klar forskel i dansk politik.
ET GRØNT DANMARK
MÅL: Vi passer på vores natur.
Vi passer på vores grundvand.
Vi passer på vores dyreliv.
Vi har en pligt til at sikre vores miljø for de kommende generationer.
Det kræver politiske beslutninger, og dem har vi taget.
Under socialdemokratisk ledelse er Danmark blevet et grønt foregangsland.
Derfor er Danmark også et af verdens førende lande, når det handler om grønne teknologier.
Vi er et af de lande, hvor vi bruger energien bedst.
Og eksporten af grønne løsninger fra danske virksomheder betyder indtægter på mange milliarder kroner og tusindvis af arbejdspladser i hele landet.
DET HAR VI GJORT: For Socialdemokraterne er der ikke en modsætning mellem vækst og en bæredygtig udvikling.
Et grønt Danmark er et Danmark, hvor vi tænker langsigtet og handler.
Med Naturplan DK har vi sat et klart mål for, at der kommer flere sammenhængende naturområder i Danmark.
Frem mod 2020 vil den sammenhængende natur i Danmark vokse med 25.000 hektar.
Det er godt for miljøet.
Og det giver nye muligheder for de millioner af danskere, som hvert år bruger den danske natur.
Vi skal have et miljø med rent drikkevand, og vi skal ikke acceptere kemikalierester i vores natur.
Derfor har vi gennemført en sprøjtemiddelstrategi, som skal reducere belastningen fra sprøjtemidler med 40 procent inden udgangen af 2015.
Det når vi ved at gøre det dyrere at bruge de farligste midler.
Danmark er et landbrugsland, og det skal vi blive ved med at være.
Landbruget er vigtigt for dansk økonomi og skaber arbejdspladser i hele landet.
Derfor skal der være en balance mellem miljøkrav og landbrugets muligheder.
Vi har ændret VK-regeringens randzoner, så de ikke belaster landbruget som før.
Vi har investeret i bedre stalde og skabt bedre finansieringsmuligheder.
Samtidigt har vi sammen med landbruget løftet dyrevelfærden – ikke mindst for slagtesvin.
Vi har forbudt dyresex.
DET VIL VI: Vi skal fastholde den grønne omstilling.
Vi skal fastholde vores krav om rent drikkevand.
Og vi skal ikke slække på dyrevelfærden.
De menneskeskabte klimaforandringer er en af vor tids største udfordringer.
Det ekstreme vejr og stigende temperaturer skaber kritiske problemer i hele verden.
Også i Danmark.
Intet land kan løse klimaforandringerne alene.
Vi har brug for at handle i fællesskab.
Derfor støtter Danmark også EU’s ambitioner.
Og vi er aktive i FN’s klimaforhandlinger.
Men vi har også sat vores egne ambitiøse mål.
I 2050 skal den danske energiforsyning alene bygge på vedvarende energi.
Og i 2020 skal der være en reduktion på 40 procent af det danske CO2-udslip i forhold til 1990.
Det er verdens mest ambitiøse energiplan.
Den kræver handling.
Den kræver vilje til et tæt samarbejde mellem offentlige og private.
Og den kræver investeringer i forskning.
Der er mange arbejdspladser, som skal fastholdes og udvikles.
Derfor er det vigtigt, at virksomhederne og borgerne kan stole på de mål, som er sat.
Det er socialdemokraterne en sikkerhed for.
OPPOSITIONEN: De borgerlige partier vil rulle årtiers miljøfremskridt tilbage.
De vil tillade mere kvælstof i vores vandløb, søer og fjorde.
De vil give mulighed for at sprede mere gylle på markerne i en målstok, der risikerer at skade drikkevandet og påvirke  miljøet.
DIT VALG: Der er forskel på et grønt Danmark og et borgerligt Danmark.
ALLE SKAL MED
VORES MÅL: Ingen skal glemmes i samfundets blinde vinkler.
Vi skal have alle med.
Der skal være en chance til for dem, som snubler undervejs.
I Danmark skal vi holde fast i vores solidaritet.
Og det vil Socialdemokraterne altid arbejde for.
Vi tror på, at det enkelte menneske har noget helt særligt at bidrage med.
Og derfor har vi brug for alle.
Men det sker ikke af sig selv.
DET HAR VI GJORT: Mennesker bliver ramt af modgang, som sætter dem tilbage, og isolerer dem fra fællesskabet.
Børn vokser op i familier uden omsorg og uden ressourcer, som giver et kærligt skub ind i voksenlivet.
Vi har afskaffet fattigdomsydelserne, der betød, at mange børn voksede op i fattigdom.
Det er ændret nu.
Færre børn lever i fattige familier end under VK-regeringen.
Og færre familier bliver sat på gaden, fordi de ikke kan klare huslejen.
Det er sådan, det skal være i Danmark.
Stofmisbrugere er blandt de svageste grupper.
Vi har tilladt fixerum.
Det har reddet menneskeliv, og det har givet værdighed.
Vi har for første gang fået en fattigdomsgrænse i Danmark.
Det er en fattigdomsgrænse, som ikke kun måler den relative fattigdom – som alene er et for snævert mål – men som også ser på hvor mange, som bliver hængende i en svær situation.
Vi har en fælles forpligtigelse til at hjælpe de mest udsatte mennesker.
Vi har sikret bedre tilsyn med indsatsen over for anbragte og udsatte børn.
Førhen blev der stillet for få og for uklare krav.
Det har vi strammet op på nu.
DET VIL VI: Vi arbejder ikke kun efter et økonomisk 2020-mål.
Vi har også opstillet sociale 2020-mål for de mest udsatte grupper i det danske samfund.
Vi vil blandt andet sikre, at antallet af 15-17-årige udsatte unge, der begår kriminalitet, falder med mindst 25 procent.
Vi vil reducere antallet af narkodødsfald markant.
Og vi vil sikre, at antallet af hjemløse i Danmark falder med mindst 25 procent, når vi når frem til 2020.
Det er ambitiøse mål, som kræver hårde politiske prioriteringer.
Socialdemokraterne vil gå forrest, når alle skal med.
OPPOSITIONEN: De borgerlige vil genindføre fattigdomsydelserne.
Også selvom det betyder, at flere børn igen vil vokse op i fattigdom.
Oppositionen har ikke tilsluttet sig de sociale 2020-mål.
Og med nulvækst og skattelettelser bliver der næppe plads til de målrettede forbedringer, som er vigtige.
DIT VALG: Det er nu, vi skal beslutte, om vi skal have alle med.
Eller om vi vender blikket væk og lader de mest udsatte mennesker i Danmark klare sig selv.
VIL JE TIL ANSVAR. STYRKE TIL SAMARBEJDE.
Danmark er et lille land.
Vi har en god og lang tradition for, at de store partier i Folketinget tager ansvar og samarbejder.
Det er en tradition, som bygger på årtier med socialdemokratisk ledede regeringer.
Sådan er det også i dag.
Socialdemokraterne har viljen til at tage ansvar for hele Danmark, også når det er svært.
Det betyder, at vi som parti også er parat til at gå på kompromis.
Det gør vi, fordi vi mener, det er det bedste for Danmark.
Intet parti har alene haft flertal for sin politik.
Vi har altid skulle samarbejde.
Og derfor har ingen partier nogensinde fået deres vilje fuldt og helt.
Sådan vil det også være i fremtiden.
Det er Socialdemokraterne trygge ved.
For hvis vi får muligheden for at løfte ansvaret, vil vi altid gøre det.
Det er vores politiske DNA.
Vi har brudt 10 års blokpolitik, der satte unødvendige skel mellem partierne og vælgerne.
Store beslutninger blev igen og igen truffet med et snævert flertal.
Der blev kun lavet finanslove med Dansk Folkeparti.
Blokpolitik er en dårlig måde at tage beslutninger på i et lille land.
Siden 2011 har alle Folketingets partier været med i store aftaler.
Hver eneste stemme er blevet hørt og brugt.
Regeringen har vist styrken til at indgå de svære kompromisser.
Vi har gennemført finanslove med både SF og Enhedslisten – og med Venstre og De Konservative.
Vi har altid valgt de bedste resultater og ikke ladet os styre af blokpolitikkens triste logik.
Den kurs skal vi holde fast i.
Socialdemokraterne står for et samarbejdende folkestyre, som skaber holdbare resultater.
Der er forskelle i dansk politik.
VALGET ER DIT.
