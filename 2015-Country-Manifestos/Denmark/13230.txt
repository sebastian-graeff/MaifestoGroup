FOLKESKOLEN SKAL VÆRE EN BEDRE TRAMPOLIN
Folkeskolereformen var et vigtigt skridt i retning af en skole, der som en trampolin giver alle børn, uanset baggrund, mulighed at række ud efter og udleve deres drømme senere i livet. Men vi er ikke i mål.
Der skal flere hænder til for at løfte den opgave.
SF KRÆVER FLERE LÆRERE OG PÆDAGOGER TIL FOLKESKOLEN
SF er glade for den styrkelse af folkeskolen, der blev vedtaget med folkeskolereformen.
Den nye reform sikrer bl.a. både flere timer i dansk og matematik til eleverne, en undervisning der kobler teori og praksis, lektiehjælp for alle og mere bevægelse i skoletiden.
Det skal gøre endnu flere børn i stand til at tage en uddannelse efter endt skolegang.
For at de nye tiltag i reformen skal blive en succes, kræver det opbakning fra lærerne.
Derfor var det også beklageligt, at en ny reform skulle rulles ud oven på en faglig konflikt.
Det har ikke givet den bedste start på den nye folkeskole.
Men vi har nu alle sammen et ansvar for, at få reformen til at fungere til gavn for både elever og lærere.
Derfor skal vi hele tiden vurderer, om der er behov for justeringer.
Derfor er det jo glædeligt, at reformen løbende evalueres.
I SF mener vi dog ikke, at vi skal vente med at se hvad der virker mere eller mindre godt indtil 2020, hvor der lægges op til, at der kommer en endelig redegørelse til parterne med eventuelle behov for ændringer.
I SF mener vi, at forligskredsen bør samles og evaluere reformen allerede om 1 års tid.
Samtidig vil vi afsætte 1 mia.kr. i den næste valgperiode til folkeskolen og de justeringer, der måtte være behov for.
For SF er der især tre ting som vi umiddelbart mener, at vi skal være særlig opmærksomme på:
Inklusion
Det giver rigtig god mening at inkludere flere elever i den danske folkeskole.
Vi har i mange år brugt ressourcer på at flytte elever væk fra fællesskabet i folkeskolen og over til specialundervisning.
Erfaringerne fra den øgede inklusion viser desværre, at der rundt omkring i landet er problemer med inklusionen.
Det har betydning for alle elever og er en af de største udfordringer i den danske folkeskole.
Derfor kan der være behov for ekstra ressourcer til inklusionen.
Samtidig skal kommunerne selvfølgelig fører udgifterne til specialundervisningen med over til folkeskolen.
Inklusion er ikke en måde at spare penge på her og nu.
Lektiecafe´er
Lektiecafe´erne er afgørende for at bryde den negative sociale arv.
Vi kan allerede nu høre rundt omkring i landet, at den frivillige lektiehjælp – som de Konservative stod fast på – ikke fungerer optimalt alle steder i landet.
Bl.a. at en enkelt voksen sidder med alt for mange børn og dermed er uden mulighed for at give den fornødne hjælp.
I SF håber vi, at lektiecafeerne bliver obligatoriske efter et valg og så skal de prioriteres højt på alle skoler med tilstrækkeligt med voksne til at hjælpe børnene med lektierne.
To voksne i timerne
Det er ingen hemmelighed, at det for SF var afgørende at muligheden for to voksne i klasserne kom med i reformen.
Ekstra støtte i timerne kan styrke undervisningen og sikre at elever ikke tabes i timerne.
Vi havde dog gerne set, at der var afsat flere penge til det frem for at indførelse af flere voksne i timerne – som tilfældet er i dag – skal ske på bekostning af undervisningstimer.
Ekstra penge vil bl.a. kunne sikre reelt flere timer med to voksne.
Ved festlige lejligheder plejer vi at slå på glasset, klappe os selv på ryggen og bekræfte hinanden i, at vi har en folkeskole i verdensklasse.
Vi har da også uden tvivl en af de bedste skoler i verden.
Men sidste sommer forlod en ud af seks elever folkeskolen uden at have bestået dansk og matematik. Det skal vi gøre bedre.
Det skylder vi de drenge og piger, der ellers står uden de nødvendige færdigheder til at kunne tage den uddannelse og få det job, de ellers havde drømt om.
Folkeskolen skal være den trampolin, der skyder de unge op, så de kan gribe efter deres drømme, uanset deres baggrund.
DER ER BRUG FOR FLERE VOKSNE
Folkeskolereformen var et vigtigt skridt i den retning.
Den går ind og løfter især de svage elever. Lektiecafeerne er et godt eksempel.
De er afgørende for, at også børn uden klaver og meterlange bogreoler i hjemmet, kan få den nødvendige hjælp til lektierne.
Når jeg tænker tilbage på min egen skoletid, så ville det have gjort en kæmpe forskel for os, der ikke kom fra boglige hjem, hvis der havde været det tilbud.
Er vi så i mål? Nej, desværre kan vi allerede nu høre rundt omkring i landet, at den frivillige lektiehjælp ikke fungerer alle steder.
Bandt andet hører vi, at en enkelt voksen sidder med alt for mange børn og dermed er uden mulighed for at give den fornødne hjælp.
Og så er vi jo lige vidt.
Vi er nødt til at sikre, at der er tilstrækkeligt med voksne til at løfte opgaven.
Og hvis det betyder, at der er behov for ekstra midler og hænder eller det kan organiseres bedre, jamen så skal vi se på det.
REFORMEN KAN BLIVE BEDRE
Og nu er vi fremme ved noget centralt.
For det, at vi har lavet en reform, som er god, betyder det, at den ikke kan blive bedre?
Eller at vi ikke skal se på andre ting, der skranter i folkeskolen?
Nej, naturligvis ikke.
Vi skal gøre endnu mere for at smøre trampolinens fjedre.
Lad mig fremhæve inklusionen af elever med særlige udfordringer i den almindelige skole.
Den er langt fra kommet godt nok fra start alle steder.
Børn, forældre og lærer er blevet ladt i stikken.
De nødvendige ekstra ressourcer, som var tiltænkt, er ikke flyttet med over i folkeskolen fra specialtilbuddene.
Det er ikke godt nok.
Pengene skal følge den enkelte elev.
Og det skal vi holde kommunerne fast på.
Vi fik på sidste finanslov sat en pose penge af til at styrke inklusionen.
En begyndelse, men slet ikke nok.
Jeg vil derfor fortsat presse på for flere midler og fokus på udfordringerne.
For det giver rigtig god mening at inkludere flere elever i den danske folkeskole.
Men det må ikke blive en spareøvelse i kommunerne eller føre til udtynding af hjælpen til børn og unge med et fysisk- eller kognitivt handicap.
Et andet eksempel, hvor det halter i dag, er ordninger med to voksne i klasserne.
Ekstra støtte i timerne kan styrke undervisningen og sikre at elever – særligt de udsatte – ikke tabes i timerne.
SF kæmpede for, at der skulle afsættes flere penge til det i forbindelse med folkeskolereformen, men kunne ikke samle opbakning til det.
Så nu skal flere voksne i timerne ske på bekostning af undervisningstimer.
I de kommende år må vi se, hvor mange, der rent faktisk har benyttet sig af muligheden.
Og om der skal sættes flere ressourcer af til det.
ET SKRIDT I DEN RIGTIGE RETNING
Folkeskolereformen er altså et skridt i den rigtige retning.
Men vi kan allerede nu – efter det første år – se, at der er behov for justeringer.
Det hører vi fra lærerne, forældrene, eleverne og flere fagfolk.
Derfor mener jeg heller ikke, at vi kan vente med at justere reformen helt til 2020, som der er lagt op til.
Vi må handle nu.
Forligskredsen bag reformen bør derfor samles og evaluere reformen allerede inden næste sommer.
Der har reformen virket i 2 år.
SF har allerede nu reserveret 1 mia. kr. af det offentlige råderum til de justeringer, der måtte være behov for.
For vi kommer nok ikke udenom at justeringer og forbedringer, ja de vil koste.
Det håber jeg alle er med på.
EN KONFLIKT, DER HVERKEN VAR KLOG ELLER KLÆDELIG
Men en ting er evalueringer, justeringer og flere penge.
Noget andet er selve grundelementet i en vellykket reform og folkeskole. Og det er lærerne.
Allerede for et år siden sagde jeg, at det faktum at reformen blev rullet ud oven på en faglig konflikt, det var hverken klogt eller klædeligt.
Jeg vil gerne gentage, at det ikke bør udløse den højeste stilkarakter i de politiske historiebøger.
Og vigtigere: Det har ikke givet det bedste afsæt for folkeskolereformen og dermed vores børns skolegang.
Det er umuligt at gøre om i dag.
Derfor har vi nu alle sammen et ansvar for at få reformen til at fungere.
For vi skal jo hele tiden nærme os målet om verdens bedste folkeskole.
Så det ikke bliver ved skåltalerne.
Det skylder vi ikke bare de kommende 9. klasser, der lige nu sidder ved eksamensbordet, men alle skoleeleverne også fremover.
Uanset deres baggrund.
En god folkeskole er et af de vigtigste elementer i et stærkt samfund, der giver alle muligheden for at forfølge deres drømme videre i livet.
LAD OS GØRE EN FORSKEL SAMMEN
Det er nu, det gælder.
Valget nærmer sig, og SF kæmper for et stærkt mandat,
så vi kan få flere voksne i daginstitutionerne,
en grøn omstilling
og en ordentlig dagpengeløsning.
Til det har vi brug for DIN hjælp, så vi sammen kan gøre en forskel.
#StemSF
VORES PLANET HAR IKKE BRUG FOR MERE VARM LUFT
SF vil have mere natur,
flere grønne arbejdspladser
og grøn omstilling af landbruget.
Vi skal styrke og bevare Danmarks førerposition på klimaområdet og fjerne hormonkemi fra legetøj og cremer.
Og så skal vi have en strammere miljølovgivning, der forhindrer udvinding af skifergas.
Vi skal passe på miljøet, før det er for sent.
Og for SF går den grønne omstilling hånd i hånd med vækst og flere arbejdspladser.
Det handler om at bruge det spirende danske opsving klogt, og om at forstærke de danske styrkepositioner inden for grøn energi, hvor vi ikke mindst på vindområdet har markeret os internationalt.
Det vil SF bygge videre på.
Men vi skal også udvikle nye væksteventyr, for eksempel gennem rensning af spildevand og bedre genanvendelse af affald.
SF kræver også en omstilling af landbruget, der er en af de største trusler mod den danske natur.
Det kan lade sig gøre at begrænse udledningen af skadelige stoffer fra landbruget og samtidig øge effektiviteten.
Det eneste, der mangler, er politisk vilje.
SF vil sikre forbrugerne mod hormonforstyrrende og andre skadelige stoffer i forbrugerprodukter og forbyde farlig kemi i mad og plejeprodukter.
Miljølovgivningen skal strammes, så der bliver sat en stopper for udvinding af skifergas i Danmark.
Endelig vil vi også presse på for målsætningen om at overgå til 100 procent vedvarende energi i 2050.
Og så knokler vi for at gøre den kollektive trafik både billigere og bedre trafik, så flere fremover lader bilen stå og benytter den offentlige transport i stedet.
DET VIL SF:
Grønne arbejdspladser
Forbud mod farlig kemi i mad og plejeprodukter
Skrappere kontrol med sprøjtegift i landbruget
FLERE VOKSNE TIL VORES BØRN
Et godt voksenliv begynder i barndommen, og derfor skal vi investere i børnene.
Desværre er kvaliteten i børnehaver og vuggestuer truet af for få hænder.
Derfor vil SF ansætte 5.000 flere voksne i daginstitutionerne.
Der skal være tilstrækkeligt med voksne til at sikre de bedste rammer for vores børn, mens mor og far er på arbejde.
Vi har i de senere år set, hvordan udviklingen er gået den forkerte vej, og at der er kommet flere børn per voksen.
Den udvikling skal vi have vendt.
Derfor vil SF have flere voksne i de danske vuggestuer og børnehaver, så lille Ida kan blive trøstet, når hun er ked af det, og Vilma og Viggo kan få hjælp, når de ryger i totterne på hinanden.
SF vil afsætte to milliarder kroner på området i den næste valgperiode.
Det vil gøre det muligt at ansætte cirka 5000 flere voksne i daginstitutionerne, og det vil styrke kvaliteten af børnenes dagligdag.
Med de ekstra penge gør vi det således muligt, at der fremover vil være tre børn pr. voksen i vuggestuerne og seks børn per voksen i børnehaverne.
DET VIL SF:
Flere voksne i daginstitutionerne
En børnemiljølov, der regulerer børns arbejdsmiljø
Tidlig indsats for børn fra ressourcesvage hjem
MILJØKRAV SKAL STOPPE SKIFERGAS I DANMARK
Skifergas hører ikke til i Danmark.
SF vil stramme loven, så der ikke længere kan bores efter gassen på dansk grund.
Gør ligesom Bonderøven og Gitte Seeberg, og vis din modstand ved at skrive under på underskriftsindsamlingen mod skifergas.
Forurenet drikkevand.
Halvtomme søer og åer.
Udslip af radioaktive stoffer.
Det er blot nogle af de konsekvenser, som udvinding af skifergas – såkaldt fracking – kan have for natur og mennesker.
Derfor vil SF nu skærpe miljølovgivningen, så der bliver sat en stopper for skifergas herhjemme.
SKIFERGAS HØRER IKKE TIL I DANMARK
SF-formand Pia Olsen Dyhr siger: ”Skifergas hører ikke til i Danmark.
Hvis vi tillader det, spiller vi hasard med vores rene grundvand og vores natur.
Derfor er vi nødt til at stoppe udvindingen, og det gør vi bedst ved at stille høje og fornuftige miljøkrav, der beskytter vores drikkevand og vandmiljø.
Kun sådan kan vi én gang for alle forhindre den farlige jagt på skifergas,” siger hun.
Helt konkret vil SF stramme de danske miljøkrav, så det blandt andet bliver ulovligt at bruge de skadelige kemikalier, som er nødvendige for at få skifergassen op af jorden.
Samtidig kræver denne ’fracking’ enorme mængder vand, der skal pumpes ned i jorden for at få gassen op.
Så der skal også stilles krav til, hvor meget vand, der må tages ud af vandløb, søer og åer.
En stramning af loven på disse områder vil gøre det både ekstremt dyrt og miljømæssigt umuligt at bore efter skifergas på dansk grund.
MILJØKRAV ER BEDSTE STOPKLODS
Regeringen har tidligere meldt ud, at den ikke vil tillade nye prøveboringer efter skifergas i Danmark.
Men den borgerlige regering gav tilbage i 2010 tilladelser til de prøveboringer, som det franske selskab Total nu er i fuld gang med ved Dybvad i Nordjylland.
Den aftale kan ikke ophæves uden store økonomiske konsekvenser for staten, så derfor er stramme miljøkrav både den bedste og billigste måde at forhindre skifergas på.
”Det er de borgerliges ansvar, at der i dag bliver boret efter skifergas i Danmark.
Vi kan ikke bare opsige kontrakten med Total, men heldigvis er miljølovgivningen ikke på plads endnu.
Derfor kan vi ved at sikre skrappere regler nemt forhindre skifergas på dansk grund,” siger Pia Olsen Dyhr.
HVAD GØR HØJREFLØJEN?
Hun frygter dog, hvad der kan ske, hvis Venstre kommer til magten efter valget.
”Jeg vil på det kraftigste opfordre regeringen til at handle på det her inden valget.
Ingen ved om højrefløjen igen vil lefle for industrien og ignorere de mange store risici, hvis den kommer til magten efter et valg.
Men sikkert er det, at Danmark ikke har brug for flere kemikalier i naturen, mere radioaktivt affald eller mindre vand i vandløb og åer.
Derfor skal vi hurtigst muligt opdatere vores miljølov og sætte en stopper for skifergas.
Det er sort energi, ikke grøn, og hører ikke til i det 21. århundrede,” siger Pia Olsen Dyhr.
FAKTA: SÅDAN SKAL MILJØLOVGIVNINGEN FORBEDRES
Danmark er gennem EU’s vandrammedirektiv forpligtet til at reducere udledningen af farlige stoffer til vandmiljøet og til at beskytte vores grundvand, vandløb, åer og søer.
Der stilles bl.a. krav til vandkvalitet og mængden af vand i grundvandsmagasiner og i naturen.
Men Danmark udnytter ikke alle direktivets muligheder for at beskytte vandmiljøet.
Derfor bør loven ændres, så der bl.a.:
1) Ikke kan gives tilladelse til at udlede miljøfarlige kemikalier og radioaktive stoffer til undergrunden og vandmiljøet.
2) Ikke må gives dispensationer til at tage store mængder af vand ud af vores grundvandsmagasiner, vandløb og lignende.
Derudover fortsætter SF kulegravningen af området med henblik på forbedring af regler og love vedrørende bl.a. naturbeskyttelse, deponering af radioaktivt affald, økonomisk sikkerhedsstillelse og klimagasser.
NÅR ET MENNESKE MISTER DAGPENGE MISTER ALLE TRYGHED
I år vil cirka 15.000 danskere opbruge deres ret til dagpenge.
Det svarer til 41 i døgnet – eller mere end halvanden i timen.
Derfor skal vi have en dagpengeløsning nu.
Før det er for sent.
I år vil cirka  HYPERLINK "http://www.kraka.org/sites/default/files/public/ca._15.000_personer_skoennes_at_opbruge_deres_dagpengeret_i_2015_0.pdf" \t "_blank" 15.000 danskere opbruge deres ret til dagpenge.
Det svarer til 41 i døgnet – eller mere en halvanden i timen.
Nogle af dem, der mister retten til dagpenge, får heldigvis et job.
Det er godt.
Men mange er enten uden forsørgelse, på kontanthjælp eller på en af de midlertidige ydelser, som gradvist vil blive udfaset.
For disse mennesker er fremtiden usikker.
Det er kort og godt trygheden for den enkelte, som er truet.
Men det betyder også, at selve kernen i den danske model er under pres.
Vores arbejdsmarked bygger på, at virksomhederne på den ene side nemt kan hyre og fyre, mens arbejdstagerne til gengæld er forsikret i form af netop dagpenge, hvis jobbet skulle forsvinde.
Virkeligheden i dag er, at et medlemskab i en a-kasse ikke længere giver den tryghed, den bør.
Det er et stort problem for vores arbejdsmarked, som er rygraden i det danske samfund.
Dagpengeproblemet går ikke væk af sig selv.
Derfor skal det løses nu!
DET VIL SF:
Genoptjeningskravet skal halveres, så det igen er på seks måneder.
Alle ledige skal have ret til tre års dagpenge.
RESPEKT ER IKKE KUN ET ORD FOR DE UNGE
I de senere år har mange kommuner skåret i servicen til de ældre, og det kan blive markant værre, når antallet af ældre vokser de kommende år.
Derfor foreslår SF et nedskæringsstop i ældreplejen.
De næste år vil der komme en markant vækst i antallet af ældre: Fra 2015 til 2019 forventes der at komme 87.000 flere folkepensionister.
Offentlig nulvækst, som den Venstre og højrefløjen vil have, vil yderligere udhule den kommunale ældrepleje.
Det skaber utryghed og forringer de ældres livsvilkår.
SF foreslår derfor et nedskæringsstop i ældreplejen, så der i de kommende år ikke vil blive brugt færre penge per ældre.
Konkret vil vi tilføre ældreområdet fire milliarder kroner ekstra frem til 2020, så servicen kan følge med udviklingen og så både plejehjem og hjemmeplejen er klar til at tage hånd om det stigende antal ældre.
3 MÆRKESAGER PÅ ÆLDREOMRÅDET
Nedskæringsstop
Bedre indsats overfor demens
Sund og lækker mad til de ældre
