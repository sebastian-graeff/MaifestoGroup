Mennesker først
Søren Pape
Jeg sætter Mennesker først//Jeg er 43 år og er vokset op på Bjerringbro-egnen, hvor jeg stadig bor. //Jeg er udlært på Grundfos, som speditør, og jeg har været folkeskolelærer og senere skoleleder på en ungdomsskole. //Derudover har jeg arbejdet 13 år som byrådsmedlem i Viborg Kommune, herunder fem år som borgmester. //I Danmark har politikere gennem årtier opbygget en jungle af love og regler. //Et bureaukrati som tager mere og mere ansvar fra os selv, på bekostning af vores frihed og økonomiske tryghed. //Derfor kæmper jeg for en hverdag med mere frihed og større tryghed for dig og din familie. //Et samfund, hvor vi sætter mennesker før systemet. //Med venlig hilsen//Søren Pape
Børn skal have tid til fritid
Din families først
Børn skal have de bedste muligheder i livet.
Hvert femte barn har allerede forladt foreningslivet på grund af heldagsskolen.
Det går hårdt ud over Danmarks mange foreninger.
Det går også ud over dit barns mulighed for at udvikle sine interesser uden for skolens og hjemmets rammer.
I skolen skal børn have ro til at lære.
Men fritiden er til leg, interesser og lektier.
Derfor vil vi sætte en stopper for tvungne lektiecaféer.
Børn har behov for at have et liv uden for skolen med fodbold, spejder eller måske et job.
Fritiden skal ikke statsliggøres – den tilhører familien.
Hårdt arbejde skal belønnes
Din økonomi først
Hårdt arbejde skal belønnes.
Hver måned afleverer du næsten halvdelen af din løn til staten.
Det er alt for meget.
Det er kun rimeligt, at du kan beholde flere af de penge, du selv har tjent.
Derfor vil vi sænke skatten på arbejde for alle danskere.
Dine drømme og ambitioner skal belønnes - ikke beskattes.
Boligskatter må ikke true din families fremtid.
Boligskatterne tordner i vejret og skaber utryghed for rigtig mange boligejere.
For nogle stiger skatterne så meget, at de ikke har råd til at blive boende.
Derfor vil vi fastfryse grundskylden.
Der skal altid være tryghed om din boligøkonomi.
Kriminelle skal straffes hårdere og hurtigere
Din families tryghed først
Hver dag oplever mere end 100 danske familier et indbrud i deres hjem.
Hver 7. minut stjæles der en cykel eller bil, og hver anden dag bliver en dansk familie udsat for et hjemmerøveri.
Det skal stoppes!
Din familie skal kunne leve i fred uden frygt for indbrud, tyveri eller overgreb.
Du skal også vide, at politiet har mulighed for at reagere, når du ringer.
Derfor vil vi ansætte flere betjente og straffe de kriminelle hårdere og hurtigere.
Tyvebander må aldrig få frit spil i Danmark.
Mennesker først
At sætte mennesker først handler for mig om at skabe flere muligheder og større tryghed for dig og din familie.
Det er et opgør med kassetænkning og systemtyranni, for jeg har respekt for og tiltro til dig.
Derfor vil jeg arbejde for en folkeskole, der giver dine børn de bedste muligheder i livet.
Men børn skal også have tid til at udvikle egne interesser og tilbringe tid med familien i fritiden.
Jeg vil også sikre, at det bedre kan betale sig at gå på arbejde og gøre en ekstra indsats.
Jeg tror på det gode i mennesket, men jeg er ikke tossegod.
Jeg sætter grænsen, når respekten for andre mennesker ikke er gensidig.
Kriminelle skal straffes hårdere og hurtigere, ikke mindst af hensyn til ofrene.
Jeg lytter til dig Det er vigtigt for mig at høre om dine oplevelser. For politik skal løse virkelighedens problemer. Du kan derfor altid kontakte mig på Twitter, Facebook eller mail. ww.konservative.dk
