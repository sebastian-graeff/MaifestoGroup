DET VIL VENSTRE
Ydelser til flygtninge skal ned på SU-niveau
Så gør vi det mindre attraktivt at vælge Danmark,
og vi kan flytte pengene over til sundhed og ældre.
Og helt ærligt, hvis regeringen mener, at SU er nok til danske studerende, hvorfor er SU-niveau så ikke nok til de mennesker, vi hjælper?
Venstre vil derudover målrette en større del af udviklingsbistanden til nærområderne, hvor vi kan hjælpe langt flere mennesker.
Venstre vil sænke skatten i bunden og sætte loft over kontanthjælpen
Vi skal have ﬂere danskere i arbejde og færre på overførsel.
Så enkelt er det.
Det kan vi få, hvis det er mere attraktivt at gå på arbejde og mindre attraktivt at være på kontanthjælp.
Det skulle man ikke tro, nogen kunne være uenig i.
Men det er regeringen.
Venstre vil investere 16 mia. kr. mere i sundhed og ældre
og spare pengene på overdreven udviklings bistand og forfejlet udlændingepolitik.
VENSTRE VIL:
Flytte patienterne væk fra gangene
Nedbringe ventetiden i hele Danmark
Sikre hurtigere behandling af kræftpatienter
Sikre én patientansvarlig læge, så alvorligt syge ikke bliver kastebolde i systemet
MÆRKESAGER
Venstre går til valg på fem mærkesager, der skal forfølges i årene fremover.
Det er fem mærkesager, der skal være med til at sikre, at Danmark fortsat er blandt de bedste lande, der findes.
De fem mærkesager er:
For fremtiden skal det kunne betale sig at arbejde
Næsten 800.000 danskere er på offentlig forsørgelse.
Det er en væsentlig økonomisk byrde for vores samfund, og samtidig har det store menneskelige omkostninger at være placeret uden for det arbejdende fællesskab.
Det er ikke godt nok.
Det kan gøres bedre.
Og retningen er klar: For fremtiden skal det kunne betale sig at arbejde.
Alt for mange danskere har en for lille gevinst ved at arbejde:
330.000 danskere har en svag økonomisk tilskyndelse til at arbejde.
46.400 får mindre end 1.000 kr. ud af at gå på arbejde, end hvis de var forsørget af det offentlige.
17.700 får mere til rådighed ved at være på offentlig forsørgelse end ved at arbejde.
Den ene part i et kontanthjælpsægtepar over 30 år med to børn skal finde et job til over 35.000 kr. om måneden, for at parret har mere end 1.100 kr. ekstra til rådighed om måneden.
Venstres første skridt er at gennemføre en JobReform.
Den består af to elementer:
Et nyt og moderne kontanthjælpsloft.
Det skal sætte et loft over, hvor meget man kan modtage i offentlige ydelser.
Skattelettelser i bunden for personer med arbejdsindkomster.
En JobReform skal træde i kraft i 2016.
For fremtiden skal vi have flere private arbejdspladser
Krisen har endnu ikke sluppet sit tag i Danmark.
Dansk økonomi gik i minus i både 2012 og 2013.
Og væksten var kun meget beskeden i 2014.
Lav vækst betyder, at vi har færre penge til velfærd.
Både den fælles velfærd, men også den nære velfærd hos den enkelte familie.
Lav vækst risikerer også at svække tilliden til dansk økonomi.
Det kan føre til højere renter til skade for danske familiers økonomi og danske virksomheders investeringslyst.
Det er ikke godt nok.
Det kan gøres bedre.
Og retningen er klar: For fremtiden skal vi have flere private arbejdspladser i hele landet.
OECD vurderer, at den danske vækst blot rækker til den sjette laveste økonomiske vækst frem mod 2030 blandt de 34 OECD-lande.
Kunne vi derimod se frem til svenske vækstrater ved at øge produktiviteten, så ville vi alle sammen blive rigere.
Det ville nogenlunde svare til, at alle beskæftigede ville få en ekstra månedsløn.
Venstres første skridt er:
At indføre et skatte- og byrdestop, så der ikke kommer nye skatter og afgifter.
At standse overimplementering af EU-regler, så danske særregler ikke sender arbejdspladser ud af landet.
At gøre det nemmere for danske virksomheder ved højest at indføre ny erhvervsrettet lovgivning to dage om året.
Læs mere om vores udspil til at gøre det lettere at drive virksomhed i Danmark.
For fremtiden skal Danmark åbnes mere for udlændinge, der kan og vil – men lukkes for dem, der ikke vil
Der er behov for en ny udlændingepolitik i Danmark.
Antallet af asylansøgere er på få år næsten firedoblet.
Antallet af familiesammenføringer er fordoblet.
Og prisen for lempelserne er 1 milliard kroner om året.
Det koster vores samfund 17 mia. kr. om året, at ikke-vestlige indvandrere er længere væk fra arbejdsmarkedet end vestlige indvandrere.
Læs mere om vores integrationsudspil ” HYPERLINK "https://www.venstre.dk/_Resources/Persistent/db9a5a44af6fd6263a2ab9a63505264f369f6640/Flere-krav---hurtigere-integration---oplg-fra-Venstre---december-2014.pdf" Flere krav – hurtigere integration”
For mange udlændinge isolerer sig i parallelsamfund uden kontakt til det Danmark, som vi andre er en del af.
Nogle steder hersker der desværre en modvilje mod vores værdier, som demokrati, ytrings- og religionsfrihed og ligestilling mod kønnene.
Der er for mange indvandrere, der ikke er en del af det arbejdende fællesskab.
Det er ikke godt nok.
Det kan gøres bedre.
Og retningen er klar: For fremtiden skal Danmark åbnes mere for dem, der kan og vil.
Men lukkes for dem, der ikke vil bidrage til fællesskabet.
Venstres første skridt er:
At indkalde Folketingets partier med henblik på at indgå en aftale om en hel ny udlændingepolitik, der skal sikre et Danmark for dem, der kan og vil.
Og lukke dørene for dem, som ikke vil.
At dæmme op for den ukontrollerede tilstrømning af asylansøgere ved at gøre det mindre attraktivt at søge asyl i Danmark, skærpe indsatsen mod menneskesmuglingens bagmænd og ved at styrke indsatsen i flygtningenes nærområde.
Læs mere om vores udspil til en ny udlændingepolitik.
For fremtiden skal vi være trygge i hjemmet og på gaden
Danmark er i udgangspunktet et trygt og sikkert land.
Alligevel oplever vi alt for ofte, at utrygheden kommer helt ind på livet af folk.
Kriminalitet har store personlige konsekvenser for både offer og forbryder.
Og kriminalitet underminerer tilliden til det trygge fællesskab, vi alle ønsker at være en del af.
Det er ikke godt nok.
Det kan gøres bedre.
Og retningen er klar: For fremtiden skal vi være trygge i hjemmet og på gaden.
Danske hjem er de næstmest udsatte for indbrud i hele Europa.
Der er områder i Danmark, hvor myndigheder – altså politi og brandvæsen – ikke tør komme, fordi de bliver mødt med sten og trusler – og bliver drevet væk igen.
Og vi har set en hård kerne af helt unge, der slår ind på en forkert løbebane alt for tidligt i livet.
De begår grov kriminalitet, spekulerer i kriminel lavalder og trodser systemet, så systemet må give op.
Venstres første skridt er:
At sikre en langt mere effektiv indsats over for bander med bl.a. forhøjet straf for rocker- og bandekriminalitet.
At gennemføre forhandlinger om etablering af et helt nyt system for de 12-17-årige, herunder en ny ungdomsdomstol og en ny ungdomskriminalforsorg.
At fremlægge en tryghedspakke med fokus på endnu mere synligt politi.
På gader og ved indbrud i private hjem.
Og så vi mere hårdhændet kan gøre noget ved udenlandske røverbander.
HYPERLINK "https://www.venstre.dk/nyheder/vi-skal-skaerpe-indsatsen-for-unge-kriminelle" Læs mere om vores udspil til at oprette en særlig ungdomsdomstol.
HYPERLINK "https://www.venstre.dk/politik/maerkesager/for-fremtiden-skal-vi-goere-et-godt-sundhedsvaesen-endnu-bedre" For fremtiden skal vi gøre et godt sundhedsvæsen endnu bedre
Vi har et godt og velfungerende sundhedsvæsen.
Godt, men langt fra perfekt.
Et velfungerende sundhedsvæsen er en hjørnesten i det velfærdssamfund, vi har opbygget gennem årtier, og derfor er ”godt” ikke ”godt nok”.
Selvom det er blevet bedre gennem de sidste ti år, venter patienterne fortsat omkring 50 dage på at blive opereret, når de er henvist fra lægen.
Efter operation venter alt for mange alt for længe på at komme i gang med genoptræning.
Og hvis man kigger på et danmarkskort, så er ens chance for god og hurtig behandling langt større i visse dele af landet end i andre.
Det er ikke godt nok.
Det kan gøres bedre.
Og retningen er klar: For fremtiden skal et godt sundhedsvæsen være endnu bedre.
Venstres første skridt er:
At investere ekstra i sundhedsvæsenet.
At sikre, at ingen patienter tvinges til at vente mere end højest én måned på behandling.
At igangsætte Kræftplan IV, der bl.a. skal sikre, at sundhedsvæsenet er gearet til de kommende års udfordringer, og sikre, at kræftpatienter får en patientansvarlig læge.
At iværksætte en grundig gennemgang af uforklarlige og uforsvarlige regionale forskelle i patienternes mulighed for god behandling.
At stille 7 konkrete krav til regionerne, så kvaliteten øges med patienterne i centrum.
Læs mere om vores seneste sundhedsudspil her.
Her kan du læse vores udspil til en patientrettighedspakke og til en Kræftplan IV.
https://www.venstre.dk/politik/maerkesager
