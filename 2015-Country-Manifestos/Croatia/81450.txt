< POLITIČKI I GOSPODARSKI STAVOVI KOJE ZASTUPAJU REFORMISTI>
POLITICKI STAVOVI
O OBEĆANJIMA U POLITICI
ULOGA DRŽAVE (VLADE) U POKRETANJU INVESTICIJA
ULOGA VANJSKE POLITIKE REPUBLIKE HRVATSKE
KOALICIJA SA SDP-OM ILI HDZ-OM
DA LI JE MOGUĆA VELIKA KOALICIJA HDZ-A I SDP-A?
GDJE JE POLITIČKI PROSTOR REFORMISTA?
HOĆE LI REFORMISTI RUŠITI VLADU?
KAKO MISLIMO PRIVUĆI GLASAČEAKO NE STAVLJAMO IDEOLOGIJU U PRVI PLAN?
PREFERENCIJALNO GLASOVANJE
ODNOS PREMA BOSNI I HERCEGOVINI
ODNOS PREMA MILANU BANDIĆU
PITANJE REFERENDUMA
NE POLITIKANTSTVU!
ODNOS PREMA BRANITELJIMA
REFORMISTI l HNS
GOSPODARSKI STAVOVI
REFORMISTI SE ZALAŽU ZA NEKOLIKO KLJUČNIH REFORMI
Decentralizacija države na 7 regija
Reforma javne uprave
Upravljanje državnom imovinom i nekretninski fond
Gospodarenje otpadom
Poljoprivreda
Energetika
Obrazovanje
ZAŠTO REFORMISTI NISU PODRžALI PRIJEDLOG DRžAVNOG PRORACUNA ZA 2015. GODINU?
O POREZNOJ REFORMI
TREBA LI UVESTI POREZ NA NEKRETNINE?
TREBA LI DRŽAVA POREZNO RASTERETITI PRIVATNI SEKTOR?
KAKO SMANJITI JAVNI DUG KOJI NAM IZNOSI 81,5% BDP-A?
PRAVOSUĐE
MONETIZACIJA AUTOCESTA
OUTSOURCING
ODVAJANJE POLITIKE OD UPRAVLJANJA DRŽAVNOM IMOVINOM
INA
HEP, VODE
PRIVATIZACIJA PETROKEMIJE
ISTRAžiVANJE UGLJIKOVODIKA U JADRANU I U SLAVONIJI
ACI-ADRIATIC CROATIA INTERNATIONAL CLUB KAO RAZVOJNA POLUGA
EKOLOŠKE TEME
POLITICKI STAVOVI
O OBEĆANJIMAU POLITICI
Politika UVIJEK obećava.
Pojedinci u politici daju obećanja bez definiranih pokazatelja mjerljivosti, bez rokova izvršenja i bez nositelja odgovornosti.
Obećanja daju najčešće na ideološkim temama jer tu po definiciji i nema mjerljivosti.
Uvijek su očekivanja javnosti kod promjena vlasti puno veća nego što su rezultati.
Vlade u pravilu u potpunosti ne ispunjavaju dana obećanja dok aktualna Vlada nije ispunila ni minimum očekivanja po pitanjima kvalitete života i gospodarskog rasta.
Naprotiv suočeni smo sa stagnacijom razvoja i gospodarskim padom.
Političari koji su u poziciji provođenja promjena sve češće komuniciraju prema javnosti poruku "mi nismo ništa obećali“.
Takav pristup još je opasniji od gore navedenog jer stav "mi nismo ništa obećali" predstavlja bijeg od odgovornosti a to je ustvari anti-politika.
Što mi zaista trebamo?
Trebamo politiku kao mjerljivu disciplinu i ljude koji će preuzeti odgovornost za provođenje danih obećanja kroz realizaciju konkretnih projekata s jasno definiranim vremenskim rokovima, financijskim i drugim pokazateljima te mjerljivim rezultatima.
ULOGA DRŽAVE (VLADE) U POKRETANJU INVESTICIJA
Uloga države manifestira se kroz dva osnovna zadatka.
Prvi je stvoriti poticajno investicijsko i poslovno okruženje smanjenjem i ukidanjem administrativnih prepreka
te uspostaviti kvalitetne mehanizme za korištenje potpora i poticaja za gospodarstvo.
Drugi zadatak države je osigurati uvjete za gospodarski rast kroz implementaciju i realizaciju velikih tržišno održivih projekata u energetici, infrastrukturi i drugim područjima.
Projekte je nužno provoditi koristeći privatni kapital, a ne proračunska sredstva, i to kroz javne tvrtke kojima upravlja država različitim modelima kao što je primjerice javno privatno partnerstvo.
Za pokretanje investicijskog ciklusa u slučaju Hrvatske posebno je značajno maksimalno iskoristiti raspoloživa sredstva iz fondova EU.
Praksa tranzicijskih država članica EU pokazuje da se preko 70% svih investicija bazira na sredstvima povučenim iz fondova EU.
Kad je sadašnja Vlada, u čijem je sastavu bio Radimir Čačić, došla na vlast program je bio baziran na strukturnim reformama.
lako se u Hrvatskoj živi lošije što je i vidljivo iz relevantnih pokazatelja, neke reforme su provedene te su očiti pomaci u pojedinim područjima.
Hrvatska je danas uređenija zemlja s transparentnijim sustavom upravljanja nego na početku mandata aktualne Vlade.
Sve što je provedeno realizirano je u vrijeme dok je Radimir Čačić bio u Vladi i to u prvih 6 do 7 mjeseci mandata.
Tada je riješen i ključan problem hrvatskog gospodarstava u kojem je propadale 40 milijardi proračunskih kuna a to je brodogradnja.
S jedne strane pritisak na proračun je bio neizdrživ a s druge strane rješavanje problema u brodogradnji bio je uvjet za ulazak Hrvatske u EU.
Trebalo je definirati konkretne i učinkovite poteze kao i preuzeti odgovornost za njihovo provođenje što je i učinjeno.
Danas brodogradnja nije više tema političkih rasprava.
To pokazuje da možemo napraviti ozbiljne reforme kad zaista moramo.
Druga važna poduzeta mjera bila je pokretanje postupaka legalizacije za ilegalno sagrađene objekte.
Danas je 800.000 objekata u različitim fazama provođenja legalizacije.
Rješavanje imovinsko pravnih odnosa u službi je uspostave transparentnog i učinkovitog sustava što je nužan i nezaobilazan preduvjet za korištenje sredstava iz fondova EU i to posebno u poljoprivredi ili prilikom uvođenje poreza na nekretnine.
Treća u potpunosti implementirana ključna mjera je fiskalizacija kao konkretan alat za borbu protiv sive ekonomije.
Nažalost, odlaskom Radimira Čačića iz Vlade reforme su se prestale provoditi.
ULOGA VANJSKE POLITIKE REPUBLIKE HRVATSKE
Ministarstvo vanjskih i europskih poslova RH ima dvije ključne uloge a to su promocija hrvatskog gospodarstva te zaštita hrvatskih političkih i gospodarskih interesa izvan granica RH.
Po pitanju prve ključne uloge unatoč najavljenim reformama u sustavu diplomatskih predstavništava RH sa ciljem bolje promocije hrvatskog izvoza u državama članicama EU i svijetu nažalost učinci nisu niti vidljivi niti mjerljivi.
Druga važna uloga Ministarstva vanjskih i europskih poslova je zaštita hrvatskih političkih i gospodarskih interesa izvan granica RH te kvalitetna komunikacija istih na razini politika država članica EU.
Pojedinci koji su ključni donositelji odluka pri Ministarstvu vanjskih i europskih poslova dužni su zaštititi hrvatske interese i to primarno gospodarske što nije slučaj.
Primjer za ovu tezu je odnos hrvatske diplomacije prilikom donošenja političkog stava u slučaju Sirije.
Hrvatsko gospodarstvo dnevno gubi 2 milijuna američkih dolara činjenicom da smo se pridružili koaliciji protiv režima u Siriji.
Temeljem te odluke INA je napustila eksploataciju naftnih polja u Siriji.
Stav RH kojim se prihvaća odluka EU morao je biti argumentirano uvjetovan kompenzacijom gubitka iznad postotka participacije RH u BDP-u EU koji iznosi 0,5%.
Iznos štete iznad 0,5% ukupne štete EU je bila dužna kompenzirati RH.
Međutim to se nije dogodilo jer odgovorni predstavnici hrvatske politike to nisu niti zatražili.
Da bismo shvatili koliki je razmjer te štete usporedit ćemo gore navedene podatke s podacima za robnu razmjenu RH s inozemstvom Državnog zavoda za statistiku.
Izvoz je u razdoblju od siječnja do prosinca 2013. iznosio 11 ,9 milijardi američkih dolara a uvoz je iznosio 21 ,O milijardu američkih dolara.
Vanjskotrgovinski deficit iznosio je 9,1 milijardi američkih dolara.
Pokrivenost uvoza izvozom bila je 56,7%.
Uz prosječnu dobit na izvozu na razini 10% odluka o povlačenju INA-e iz Sirije ima negativan financijski učinak na razini smanjenja izvoza za 7,5 milijardi američkih dolara!
KOALICIJA SA SDP-OM ILl HDZ-OM
Osam do deset ključnih tema koje su u programu Reformista podloga su za razgovore i dogovore, te uspostavljanje suradnje.
Pretpostavka je da će Reformisti biti relevantan partner za suradnju nakon parlamentarnih izbora što ovisi o nama samima i našem aktivnom sudjelovanju u životu stranke.
Pregovarati ćemo s onima s kojima se možemo dogovoriti oko sadržaja reformi i načinu provođenja reformi i zadanih ciljeva.
Spremni smo razgovarati sa svima koji podržavaju osnovni koncept da Hrvatska mora provoditi reforme koje će donijeti pozitivne društvene gospodarske promjene sa ciljem poboljšanja kvalitete života građana.
Važno je naglasiti da istovjetni stavovi po pitanju provođenja reformi ne znače i istovjetne stavove po ideološkim pitanjima.
Sasvim je jasno da nakon sljedećih parlamentarnih izbora neće biti većinskog pobjednika i da će politički centar biti ključni faktor pri formiranju buduće Vlade kao i programa o kojima će ovisit razvoj države i društva.
Za sastav Vlade biti će presudan izbor 1 do 5 saborskih zastupnika.
Naš je zadatak okupiti dovoljan broj glasova centra i u drugim izbornim jedinicama osim sjevera gdje sasvim sigurno prelazimo izborni prag.
Nužna je što veća zastupljenost članova Reformista prilikom sastavljanja buduće Vlade kako bi tako bili u poziciji nametnuti ključne reforme budućoj relativnoj političkoj većini bila ona HDZ-ova ili SDP-ova.
Pritom se ne moramo slagati oko ideoloških pitanja, ali se primjerice možemo složiti oko bitnih pitanja kao što su mjerenje učinkovitosti zaposlenih u sustavu javne uprave,
izdvajanje pratećih djelatnosti iz javnog sektora ili tzv. "outsourcing",
depolitizacija upravljačkih struktura državnih tvrtki,
nužnost realizacije energetskih projekata i slično.
Reformisti su organizirani na način usmjerenog djelovanja u interesu svake od hrvatskih regija s objedinjenim interesima na nacionalnoj razini.
DA Ll JE MOGUĆA VELIKA KOALICIJA HDZ-A l SDP-A?
Takva koalicija nije moguća te nije realno da se ona u bliskoj budućnosti dogodi.
Politički konsenzus moguć je samo u slučaju neposredne ratne opasnosti koja s obzirom na vojno-sigurnosne integracije u kojima je Hrvatska članica nije realna opcija.
Velike koalicije takvog tipa su moguće samo u zrelim društvima primjerice poput njemačkog.
U Hrvatskoj obje velike političke stranke temelje svoju politiku na međusobnim ideološkim sukobima bez sposobnosti i znanja za provođenje strukturnih reformi.
Za sustavno provođenje strukturnih reformi nužno je posjedovanje specifičnih i općih znanja, sposobnosti odlučivanja i upravljanja te spremnosti za preuzimanje odgovornosti za provođenje ili neprovođenje preuzetih obveza koje se baziraju na definiranim programskim ciljevima.
To je ono što u političkoj areni nude Reformisti -jasno artikuliranje problema, traženje rješenja, kontinuirano isporučivanje mjerljivih rezultata, preuzimanje odgovornosti za provedene postupke i izlaganje sudu javnosti za sve poduzete aktivnosti i postignute rezultate.
GDJE JE POLITIČKI PROSTOR REFORMISTA?
Reformisti moraju biti točka okupljanja ljudi s relevantnim iskustvima i mjerljivim rezultatima bilo u samoj stranci ili kroz koalicije kako bi na nekoliko osnovnih tema reformi i projekata odredili smjer rada buduće Vlade.
Po anketama koje pokazuju trendove, cjeloviti prostor SDP-a koji se sastoji od SDP-a i ORaH-a kreće se oko 32%.
Po istim anketama Laburisti i HNS prestaju biti stranke s relevantnim političkim utjecajem.
Za očekivati je da će trećina glasova birača pripasti ljevici, druga trećina desnici te ostaje oko 30% glasova birača u prostoru biračkog centra koji nije ideološki isključiv.
To je prostor za Reformiste.
Reformisti će ponuditi suradnju svima kojima su strani ideološki tabori i svima koji mogu dokazati svoje iskustvo kroz mjerljive rezultate.
Reformisti jesu nacionalna stranka s jakom političkom bazom u 3. izbornoj jedinici koja trajno osigurava aktivnu ulogu zastupnika iz Narodne stranke Reformista u Hrvatskom saboru.
Ambicija Reformista nije biti brojčano velika stranka, nego stranka koja može bitno utjecati na gospodarski razvoj RH provođenjem reformi te putem realizacije 1O-tak ključnih gospodarskih projekata.
Tri četvrtine ljudi koji su ušli u članstvo Reformista nisu dosad bili politički aktivni.
HOĆE Ll REFORMISTI RUŠITI VLADU?
Vlada nije sposobna odgovoriti težini zadatka niti provoditi nužne reforme potrebne za gospodarski oporavak.
Usprkos efektima provedenih reformi na početku mandata u tri važna područja restrukturiranje brodogradilišta, provođenje legalizacije odnosno uređenje imovinsko-pravnih odnosa kod ilegalno sagrađenih objekata te provedene fiskalizacije nema vidljivih reformskih mjera koje mogu poboljšati investicijsku i poslovnu klimu, preokrenuti gospodarske trendove prema uzlaznoj putanji, povećati broj zaposlenih i slično.
I dalje je prisutna visoka razina birokratiziranosti sustava na centralnoj i lokalnoj razini,
sporost i netransparentnost pri donošenju odluka
te postaje očita i sve izraženija politička nesposobnost donošenja odluka.
Potencijalni investitori i dalje ističu nepouzdanost pravnog sustava,
visoku razinu birokratiziranosti
i znatnu razinu koruptivnosti kao glavne prepreke ulaganjima u Hrvatskoj.
Put Reformista je sprječavati potencijalne promašaje Vlade po ključnim pitanjima kvalitetnim angažmanom i pravovremenim reakcijama naših zastupnika u Hrvatskom saboru.
Reformisti mogu sudjelovati u rušenju Vlade u svakom trenutku što smo jasno poručili na pitanju prijevoza učenika.
KAKO MISLIMO PRIVUCI GLASACE AKO NE STAVLJAMO IDEOLOGIJU U PRVI PLAN?
Reformisti svojim opredjeljenjem i djelovanjem izlaze iz krutih ideoloških okvira.
Stranka okuplja pojedince čija egzistencija ne ovisi o političkom angažmanu, pojedince kojima politika ne služi za materijalno ili financijsko zbrinjavanje već pojedince koji su se dokazali u svojim profesijama i koji svojim znanjem i iskustvom mogu dati kvalitetan doprinos političkom djelovanju Reformista.
Pojedinci koji su tijekom svog profesionalnog puta iskusili probleme hrvatskog društva a posebno gospodarstva te ih operativno rješavali na dnevnoj bazi biti će u poziciji i kvalitetnije i odgovornije obavljati funkcije izvršne vlasti.
Glasače želimo privući na način da ponudimo programsku platformu s jasno artikuliranim problemima, prijedlozima kvalitetnih rješenja koja će biti kvantitativno i kvalitativno mjerljiva uz definirane načine kontinuiranog isporučivanja mjerljivih rezultata te spremnost na preuzimanje odgovornosti za provedene postupke i izlaganje sudu javnosti za sve poduzete aktivnosti i postignute rezultate.
Reformisti nude konkretne i ključne reforme i projekte te će u budućoj Vlasti biti aktivni nositelji njihovog izvršenja.
Ideologija je neizbježan dio politike i tako i treba biti i ni na koji način to ne podcjenjujemo.
Reformisti će aktivno sudjelovati u raspravama o svim temama ideološkog karaktera i to na način poticanja konstruktivnog dijaloga i pronalaženja rješenja.
To su teme koje vrlo često zadiru u emocionalne sfere jer brojne pojedince podsjećaju na bolnu povijest te ih nikako ne treba izbjegavati.
Nažalost teme ideološkog karaktera u hrvatskom društvu koriste se najčešće sa ciljem naglašavanja sukoba i to posebno u predizborno vrijeme kao instrument za dobivanje vlasti.
Tijekom obnašanja dužnosti teme ideološkog karaktera koriste se kao alibi kojim se pokriva nesposobnost i nedjelotvornost izvršne vlasti.
PREFERENCIJALNO GLASOVANJE
Reformisti su svojim prijedlogom zakona o preferencijalnom glasovanju potaknuli javnu raspravu koja je uz niz drugih prijedloga pa i pokušaja indiciranja referenduma završila usvajanjem Zakona o izborima zastupnika u Hrvatski sabor.
Nažalost pred samo donošenje zakona prizemna politička trgovina vrha HNS-a i SDP-a pokušala je pretvoriti zakon u instrument kojim bi se onemogućila kandidatura Radimira Čačića na predstojećim parlamentarnim izborima.
Reakcija javnosti, medija i saborskih klubova uključujući i predstavnike vladajuće većine osim SDP-a i HNS-a razotkrila je i spriječila zloupotrebu korištenja zakonskog rješenja za ostvarivanje prizemnih političkih interesa.
ODNOS PREMA BOSNI l HERCEGOVINI
Reformisti su trajno opredijeljeni za zaštitu teritorijalne cjelovitosti i međunarodno-pravnog subjektiviteta Bosne i Hercegovine, prepuštajući njezino unutarnje uređenje demokratski izraženoj volji građana.
Svestrana suradnja Bosne i Hercegovine i RH a time i zaštita interesa Hrvata kao konstitutivnog naroda, može se ostvariti samo sa cjelovitom Bosnom i Hercegovinom.
ODNOS PREMA MILANU BANDIĆU
Reformisti se zalažu za mjerljivu politiku bez ideoloških barijera.
Sigurni smo da će dio glasača koji se nisu opredijelili za SDP ili HDZ već su podržali Milana Bandića kao političara koji je u stanju isporučiti konkretne rezultate u našem programu prepoznati svoje interese.
PITANJE REFERENDUMA
Učestali referendumi rezultat su nepovjerenja građana u institucionalnu politiku.
Reformisti prihvaćaju referendum kao izraz volje građana,
ali su protiv raspisivanja referenduma koji zadiru u ingerenciju izvršne vlasti i koji obuhvaćaju teme koje ne mogu biti pitanje referenduma.
Izvršna vlast po definiciji mora biti u mogućnosti donositi odluke, prvenstveno ekonomske prirode, te preuzeti odgovornost za pravovremeno informiranje javnosti o posljedicama i/ili prednostima takvih odluka.
Na taj način izbjeći će sve češća praksa upotrebe mehanizma referenduma za opstrukciju određenih poteza koje je nužno provesti sa ciljem racionalnijeg upravljanja državnim proračunom.
Tu nema mjesta za politikantstvo bez jasnog definiranog ekonomskog uporišta.
NE POLITIKANTSTVU!
Reformisti odbacuju demagogiju i podilaženje biračima kod donošenja strateških odluka bez uporišta u stvarnoj ekonomskoj računici.
Za svaku odluku mora postojati jasna definicija ciljeva, definirani vremenski rok, projekcija troškova i očekivanih koristi realiziranog projekta.
Reformisti odbacuju dnevno-političko politikantstvo i zauzimanje stavova ovisno o tome da li su političke stranke u izvršnoj vlasti ili djeluju kao politička oporba.
Primjerice, kad je HDZ bio na vlasti zauzimao se za monetizaciju autocesta a SDP je bio protiv.
Kad je SDP došao na vlast pokrenuo je postupak realizacije monetizacije autocesta a čelnici HDZ-a potpisali su referendum o odbijanju monetizacije.
Reformisti smatraju da se kod donošenja ključnih gospodarskih odluka koje imaju trajne dugoročne posljedice izvršna vlast mora postaviti jasno i određeno na način da zastupa interese države i njenih građana u cjelini, a ne da podilazi samo dijelovima biračkog tijela.
Izvršna vlast ima obavezu provođenja reformi te komuniciranja prema javnosti opravdanost donošenja odluka te bez obzira na pritiske ne donositi odluke koje su suprotne stvarnim interesima građana.
Nažalost svjedočimo odustajanju od ekonomski opravdanih i nužnih poteza zbog pritiska neinformirane javnosti kao što su slučajevi prodaje Petrokemije, "outsorcing-a'' u javnom sektoru, monetizacije autocesta.
Takav pristup izvršne vlasti nanosi dugoročne štete hrvatskom gospodarstvu.
Reformisti daju jasna i razumljiva obećanja unutar definirane strategije na temelju koje usvajaju projekte nužne za gospodarski oporavak i rast.
Projekti imaju definirane rokove provođenja, mehanizme praćenja realizacije projekata i mjerljivosti učinaka.
Reformisti odgovornost za provođenje i uspješnu realizaciju projekata delegiraju s kolektivne stranačke razine na pojedince koji preuzimaju obvezu izvršenja.
ODNOS PREMA BRANITELJIMA
Domovinski rat temelj je hrvatske države.
Reformisti izražavaju poštovanje prema svakoj žrtvi koja je podnesena.
Hrvatsku državu teško smo stekli i zato je važno kako ćemo je voditi.
Neupitna je obveza države da se brine o najugroženijim skupinama općenito, a posebno kad je riječ o invalidima domovinskog rata.
Uz najveće poštovanje prema braniteljima i razumijevanju njihovih problema stav Reformista, od kojih su mnogi sudjelovali u Domovinskom ratu, je da su građani Hrvatske sudjelovali u obrani domovine isključivo iz domoljubnih razloga i sasvim sigurno nitko od njih status branitelja ne prepoznaje kao profesiju.
15. REFORMISTI l HNS
Reformisti grade svoju vlastitu politiku utemeljenu na narodnjaštvu iz vremena nastanka HNS-a što ima vrlo malo dodirnih točaka s današnjom politikom HNS-a.
Tri četvrtine članstva Reformista nikad nije bilo u HNS-u.
Uvjereni smo da će najveći broj glasača HNS-a kao i mnogi drugi građani prepoznati i podržati naše političke poruke.
GOSPODARSKI STAVOVI
REFORMISTI SE ZALAŽU ZA NEKOLIKO KLJUČNIH REFORMI
Decentralizacija države na 7 regija
Decentralizacija ima ključnu ulogu izbjegavanja preklapanja ovlasti i omogućavanja djelotvornosti i transparentnosti funkcioniranja izvršne vlasti.
Posljedice decentralizacije su djelotvornija i jeftinija administracija,
suženje prostora za korupciju
i otvaranje mogućnosti za snažnije angažiranje kreativnih potencijala.
Današnji model po kojem je Hrvatska najcentraliziranija europska država i u kojem o potrošnji 90% poreznih prihoda odlučuje Vlada, a samo o 10% jedinice lokalne i regionalne samouprave, značajno je doprinio neuspjehu gospodarskih i drugih politika.
Postojeći model nužno je mijenjati i uskladiti s europskim standardom po kojem 3 puta veći iznos poreznih prihoda ostaje na raspolaganju jedinicama lokalne i regionalne samouprave.
Reformisti se zalažu za formiranje 7 regija umjesto 21 županije te okvirno 100 jedinica lokalne samouprave s dužnosnicima plaćenim iz proračuna jedinica lokalne samouprave.
Jedinice lokalne samouprave s nedostatnim proračunskim prihodima ne mogu imati dužnosnike plaćene iz proračuna već dužnost trebaju obavljati volonterski.
Reforma javne uprave
Reforma javne uprave nužna je strukturna reforma koja se mora što hitnije provesti.
Reformisti smatraju da se u sustav državne i javne uprave moraju uvesti mehanizmi mjerenja uspješnosti svih pojedinaca koristeći kao alat ključne pokazatelje uspješnosti.
Korištenjem alata kojima se mjeri učinkovitost svakog pojedinca, državnog ili javnog službenika, moguće ja u mandatu slijedeće Vlade godišnje smanjivati broj zaposlenih za 6% po jasno definiranim kriterijima učinkovitosti.
Paralelno na godišnjoj razini sustav treba osigurati mogućnost za primanje 2-3% mladih i obrazovanih djelatnika.
Po takvom modelu na godišnjoj razini broj zaposlenih smanjuje se za 3-4% s projekcijom da je sustav moguće ojačati s kvalitetnim administrativnim i stručnim kapacitetom kroz period od 4 godina.
Praćenje uspješnosti svakog pojedinca i novo zapošljavanje ključni su alati kojima se može osigurati veća učinkovitost sustava državnih i javnih službi.
Linearan pristup smanjivanjem plaća nije niti efikasan niti motivirajući kao niti napredovanje isključivo temeljem godina radnog staža a ne na temelju postignutih rezultata.
Za povećanje efikasnosti državne i javne uprave nužno je mijenjati odnos prema poslu državnih i javnih službenika, podići razinu motivacije i kontinuirano naglašavati ulogu državne i lokalne uprave kao servisa građanima i poslovnim subjektima.
Upravljanje državnom imovinom i nekretninski fond
Reformisti uz mjere kao što su kontinuirane aktivnosti sa ciljem poboljšanja poduzetničke klime,
održavanja stabilnosti poreznog sustava,
ukidanja/smanjenja parafiskalnih nameta,
usklađenja zemljišnih knjiga i katastra,
poboljšanja djelotvornosti javne uprave i pravosuđa,
kreiranja mehanizama za poticanje poduzetništva
predlažu i direktne mjere za poticanje aktivnosti privatnog sektora kao što je formiranje Garancijskog nekretninskog fonda.
Stav Reformista je da je nužna prodaja i privatizacija objekata, zemljišta i tvrtki bez strateškog značaja.
Nekretnine u vlasništvu države procijenjene vrijednosti 31 milijardi eura mogu se odmah upotrijebiti za kolateralne garancije bankama.
Reformisti predlažu ustrojavanje nekretninskog fonda na razini 1 milijarde eura od nekretnina koje nisu za prodaju i koje se ne koriste.
Ukoliko se iz portfelja državnog vlasništva izdvoji samo 1 milijarda eura neiskorištene državne imovine te se upotrijebi za praćenje privatnih investicija od bankarskog sektora odobrenih kao kolateral do razine 25% vrijednosti ulaganja, rezultat će biti otvaranje prostora bankama da u skladu s europskim standardima prate kapitalno slabe hrvatske tvrtke i time ih osposobe za novo investiranje.
Takav model tvrtkama će otvorit prostor za ulaganje i novo zapošljavanje.
Rizik države, kao i u slučaju Fonda za sufinanciranje EU projekata, ne prelazi prihod koji se vraća kroz PDV.
Tog prihoda bez investicija i preuzimanja rizika od strane investitora i banaka koji ga prate ne bi ni bilo.
Ta strateška logika direktno je vidljiva iz programa predsjednika Europske komisije Jean-Claudea Junckera kojim se formira garancijski fond od 21 milijarde eura kako bi se potaknule privatne investicije na razini 315 milijardi eura.
Dakle valorizirat ćemo ono što Hrvatska danas ima od vrijednosti te isto upotrijebiti kao kolateral koji garantira bankarskom sustavu da investicije u ovoj zemlji imaju i podršku države što je direktna ekonomska mjera.
Gospodarenje otpadom
Potrebno je donijeti zakonski okvir kojim država preuzima odgovornost za rješenje problema otpada kroz definiranje lokacija za pretvaranje komunalnog otpada u energiju.
U skladu s postojećim zakonskim okvirom rješavanje problema otpada je na lokalnim samoupravama.
Na taj način onemogućavaju se trajna rješenja po pitanju zbrinjavanja otpada jer je ekonomski minimum trajnog rješenja problema otpada na cca. 800 000 stanovnika, a taj kriterij zadovoljava samo Zagreb.
Isto tako, država mora odrediti lokaciju na kojoj će se skladištiti opasni otpad.
Poljoprivreda
U Hrvatskoj je postotak navod njavani h površina najniži u Europi i iznosi 1% dok je prosjek EU zemalja 18%.
Nužno je hitno donošenje programa navodnjavanja koji je vezan na komasaciju i hidroenergetske projekte.
Postotak navodnjavanih površina moguće je znatno povećati korištenjem za tu svrhu raspoloživih sredstava iz fondova EU kao i sustava poticaja.
Važno je napomenuti da je za podizanje konkurentnosti prehrambene industrije povećanje postotka navodnjavanih površina nužna pretpostavka.
Zadnji rok za upis poljoprivrednog zemljišta u EU sustav potpora je 15. svibnja 2015. godine.
Ukoliko Hrvatska do navedenog datuma ne ugovori korištenje zemljišta dugoročno gubi pravo na potpore.
Danas koristimo manje od 50% raspoloživih resursa te ukoliko hrvatska Vlada ne pristupi smislenom rješavanju postojeće situacije očito je da ćemo izgubiti mogućnosti za razvoj poljoprivredno prehrambenog sektora i jačanje konkurentnosti istog.
Upravo taj sektor je neupitno jedna od najsnažnijih razvojnih poluga zemlje.
Energetika
Hrvatska nije iskoristila 50% svojih hidro potencijala za razliku od svih drugih zemalja EU.
Strateški interes Hrvatske je iskorištavanje raspoloživih hidro potencijala.
Nužno je realizirati projekt Plomin e
i uravnotežiti energetsku bilancu primjenjujući najviše kriterije održivog razvoja.
Izvršna vlast mora preuzeti odgovornost za donošenje odluka jer popuštajući pred parcijalnim zahtjevima interesnih skupina nanosi nenadoknadivu štetu općem interesu.
Izgradnjom postrojenja Plomin e te gašenjem postrojenja Plomin A udvostručila bi se proizvedena energija uz istovremeno smanjenje zagađenja.
S današnjih 6,5% energije proizvedene na ugljen u ukupnoj proizvedenoj električnoj energiji izgradnjom Plomina e u Hrvatskoj bi povećali proizvodnju na 12%.
Za napomenuti je da EU prosječno proizvodi 30% energije u termocentralama na ugljen, a Njemačka 40%.
Dakle očito je kako postupaju odgovorne države i odgovorne vlade.
Obrazovanje
Obrazovni sustav mora stvoriti temelj za stjecanje znanja i vještina s kojima mladi ljudi mogu sudjelovati na tržištu rada Hrvatske i EU.
Nedostatak strategije koja bi integrirala i povezala potrebe profesionalnih kadrova u gospodarstvu s produkcijom kvalificiranih profesionalaca i visokoobrazovanih stručnjaka u sustavu obrazovanja velika je kočnica razvoju Hrvatske.
Posebno je važno razumjeti da je jedina stvarna garancija budućnosti zemlje u postindustrijskom društvu približavanje razini obrazovanja EU.
Hrvatski sjever ima samo 10,5% ljudi s višom i visokom stručnom spremom, Hrvatska u cjelini 18,5%, za razliku od EU s 30% te SAD-a i Japana s 40%.
ZAŠTO REFORMISTI NISU PODRžALI PRIJEDLOG DRžAVNOG PRORACUNA ZA 2015. GODINU?
Proračun za 2015. godinu potpuno je nerealan.
Reformisti su podnijeli amandmane na prijedlog proračuna a kako su amandmani odbijeni prijedlog proračuna nije dobio našu podršku.
U proračunu za 2015. godinu Vlada prognozira nerealan gospodarski rast, te predviđa prihode proračuna veće nego što će se doista i realizirati.
To je posljedica nespremnosti izvršne vlasti za provođenje strukturnih reformi kao što su reforma javne uprave i pravosuđa,
restrukturiranje javnih poduzeća i lokalnih komunalnih poduzeća,
uvođenje racionalnijeg modela upravljanja državnom imovinom,
smanjenje visoke proračunske centraliziranosti
i omogućavanje doprinosa gospodarskom rastu na razini lokalne i regionalne samouprave koje s postojećim prihodima ne mogu sufinancirati projekte za koje bi mogli aplicirati na sredstva iz fondova EU.
Određeni, ali nedovoljan pomak napravljen je prihvaćanjem prijedloga Reformista od strane Vlade kojim se osigurava hrvatska komponenta za sufinanciranje projekata lokalne i regionalne samouprave na razini 150 milijuna kuna.
Međutim Vlada je odbacila prijedlog Reformista da se kroz taj fond sufinanciraju i projekti na koje aplicira privatni sektor i to u vrijednosti od 250 milijuna kuna.
Predviđanje Reformista je da prvi rebalans proračuna možemo očekivati već na proljeće 2015. godine.
Postoji realna opasnost za probijanje proračuna između dvije i tri milijarde kuna, što znači da Hrvatska nastavlja ubrzano tonuti.
Pretpostavka Reformista bazira se na činjenici da u se državnom proračunu sredstava za isplatu mase plaća ne planiraju na temelju realnih zahljeva pa očekujemo da planiran iznos neće biti dovoljan za masu plaća.
Procjenjujemo da će troškovi za plaće u 2015. godini biti veći za 500 milijuna do milijarde kuna od planiranih.
Sličan princip vidljiv je i kod financiranja duga, gdje prognoziramo milijardu kuna proboja.
Prošlu godinu završili smo sa smanjenjem kapitalnih investicija javnih tvrtki za 18,2%.
Posebno zabrinjava činjenica da se dobit javnih tvrtki ne koristi za reinvestiranje.
Za istaknuti je primjer HEP-a gdje je dobit prošle godine iznosila 2 milijarde i 200 milijuna kuna.
Dobit ostvarena u HEP-u ne koristi se za reinvestiranje, pa čak ni za održavanje postojećeg sustava proizvodnje i distribucije već se povlači u proračun za pokrivanje državnog deficita uzrokovanog preskupom neučinkovitom državom.
Nakon prošlogodišnjeg obrazloženja Vlade proračun je imao samo jednu poruku a to je konsolidacija rashoda te ulaganje u pokretanje investicijskog ciklusa kroz tržišno isplativa ulaganja javnih poduzeća.
Međutim prekasno da bi se nadoknadila počinjena šteta.
Nakon odlaska Radimira Čačića iz Vlade napušten je koncept pokretanja investicijskog ciklusa kroz tržišno isplativa ulaganja javnih poduzeća s kojim je Vlada krenula na početku mandata.
Krajem 2013.godine u Vladi su shvatili grešku, ponovno postavili za cilj investicijsko ulaganje javnih tvrtki te ovaj puta zbog potpune nesposobnosti završili 2014. godinu s padom kapitalnih investicija javnih tvrtki za 18,2 %.
U proračunu za 2015. godinu potencijalni investicijski pomak bazira se na pretpostavci korištenja sredstava iz fondova EU tijekom tekuće godine.
Planirano je povlačenje 7,1 milijardi kuna pri čemu je država obavezna osigurati 720 milijuna kuna za sufinanciranje projekata.
Dosadašnja iskustva svih europskih država pokazuju da prosječna komponenta države iznosi 25% od ukupno povučenih sredstava osim u području ruralnog razvoja i poljoprivrede.
U slučaju Hrvatske to znači da je država osiguranjem 720 milijuna kuna ustvari predvidjela povlačenje samo 2 milijarde 160 milijuna kuna iz fondova EU.
Vlada dakle proračunom za 2015. godinu ne osigurava nacionalnu komponentu u potrebnom financijskom iznosu za povlačenje 7,1 milijarda kuna.
Istovremeno kalkulira s 7,1 milijarda kuna na prihodovnoj strani proračuna!
Proračun za 2015. godinu jasno ocrtava nesposobnost i nepripremljenost izvršne vlasti za povlačenje raspoloživih sredstava iz fondova EU.
Takav pristup za Reformiste apsolutno nije prihvatljiv.
U proračunu za 2015. prihodi su planirani na razini od 106,4 milijarde kuna, a rashodi 118,9 milijardi kuna, pa planirani deficit državnog proračuna iznosi 12,5 milijardi kuna, dakle oko 3 milijarde manje nego 2014. godine.
Ušteda od 3 milijarde kuna predstavlja kozmetički zahvat jer je za fiskalnu konsolidaciju nužno provesti uštede na razini 10 do 12 milijardi kuna.
lako je Vlada dobila upozorenje Europske komisije nema vidljivih aktivnosti koje pokazuju provođenje strukturnih reformi.
Nema značajnih učinaka najavljenog smanjivanja/ukidanja parafiskalnih nameta,
nema poboljšanja kvalitete upravljanja u poduzećima u državnom vlasništvu kao ni restrukturiranja,
ne provodi se sustavna reforma javne uprave
kao niti pravosuđa nužnom sistematičnosti i brzinom.
Stav Reformista je da bez sustavnog i kontinuiranog provođenja strukturnih reformi, poticanja investicija i privlačenja izravnih inozemnih ulaganja sa ciljem oživljavanja izvoznog sektora kroz provođenje mjera kojima se poboljšava poslovna i investicijska klima neće biti niti konkurentnog poslovnog okruženja, niti gospodarskog rasta a posljedično niti boljeg kreditnog rejtinga.
O rejtingu direktno ovisi cijena novca prilikom zaduživanja dok o gospodarskom rastu direktno ovisi prihodovna strana proračuna.
Zbog nespremnosti Vlade da provede strukturne promjene kao i zbog neučinkovitosti u procesu programiranja te korištenja raspoloživih sredstava iz fondova EU velika je vjerojatnost da će proračunski prihodi tijekom 2015. godine biti znatno manji od planiranih.
Zato je nužno staviti u funkciju neiskorištene državne resurse koji mogu biti financijska injekcija proračunu kao što su monetizacija autocesta ili stavljanje u funkciju imovine u vlasništvu države.
Na taj način smanjio bi se deficit države, poboljšao kreditni rejting i stvorili uvjeti za povoljnije servisiranje financijskih obveza.
Danas javni dug već prelazi granicu od 80% BDP-a.
U 2015. godini od svakih tisuću kuna državnog proračuna sto kuna će ići na otplatu dugova, dakle predvidivo oko 12 milijardi kuna.
U ovakvoj situaciji kad su brojke neumoljive doista nema mjesta za politikantstvo.
Državnom imovinom moramo upravljati racionalno.
Neracionalno upravljanje državnom imovinom, financiranje određenih društvenih skupina zbog jeftinih političkih bodova u izbornoj godini, nestručno upravljanje državnim tvrtkama i nespremnost za njihovo restrukturiranje-sve to direktno utječe na negativan gospodarski rast, pojavu sve većih proračunskih rupa i posljedično nova zaduživanja.
O POREZNOJ REFORMI
Izmjena poreznih osnovica koje Vlada naziva poreznom reformom, važne su u smislu efekata koje nose, ali se ne može govoriti o strukturnoj reformi već samo o mjeri.
Ova mjera donosi smanjenje ukupnog poreznog opterećenja na rad od 2,5 milijarde kuna od čega 1,8 milijardi kuna snose proračuni lokalnih samouprava.
Primjenom ove mjere smanjenje proračunskog prihoda države iznosi oko 700 milijuna kuna, pri čemu se državi kroz PDV i druga porezna davanja vraća približno 1 milijarda kuna.
Neizbježna reakcija lokalne regionalne samouprave je povećanje prireza ili smanjenje kvalitete usluga građanima.
Time se u velikoj mjeri poništavaju očekivani pozitivni efekti ove mjere.
Stvarni te dugoročno pozitivni efekti za građane i gospodarstvo mogući su samo ukoliko paralelno s ovom poreznom mjerom dođe do smanjenja bruto opterećenja iz plaća na razini državne i lokalne javne uprave te javnih tvrtki.
TREBA Ll UVESTI POREZ NA NEKRETNINE?
Da, ali kad se za to steknu uvjeti.
Donesen je zakonski okvir i definirani su kriteriji za legalizaciju čak 800.000 nelegalno izgrađenih objekata.
Ministarstvo financija htjelo je prije provođenja legalizacije uvesti porez na nekretnine.
Nemoguće je oporezivati nešto što nije evidentirano u zemljišnim knjigama.
Prvo treba legalizirati objekte jer bi u suprotnom porez na nekretnine platili svi oni građani koji su sagradili svoje objekte u skladu s pozitivnim propisima ali ne i oni građani koji su ilegalno sagradili objekte po obali i Zagrebu gdje su nekretnine najvrednije.
Ti građani ne bi platili porez na nekretnine koje koriste.
Istovremeno, legalizacija objekata i rješavanje imovinsko pravnih odnosa pretpostavka je za korištenje sredstava iz fondova EU i to posebno u poljoprivredi.
Zato inzistiramo prvo na legalizaciji.
TREBA Ll DRŽAVA POREZNO RASTERETITI PRIVATNI SEKTOR?
Treba.
Daljnja porezna opterećenja nisu održiva a porezno opterećenje nužno je preraspodijeliti s rada na kapital.
KAKO SMANJITI JAVNI DUG KOJI NAM IZNOSI 81,5% BDP-A?
Za smanjenje javnog duga ključno je s jedne strane omogućiti gospodarski rast,
a s druge strane smanjiti potrošnju države.
Sve navedene reforme upravo o tome govore.
PRAVOSUĐE
Povjerenje građana u pravnu državu je pretpostavka nJezinog funkcioniranja i razvoja.
To se posebno odnosi na razvoj gospodarstva.
Činjenica da je hrvatsko pravosuđe po svojoj neuspješnosti i razini političkog utjecaja, nepotizma i korupcije u samom negativnom vrhu u EU uočena je i u niz navrata podcrtana od strane europskih institucija.
Neizbježno je uvesti kriterije, koje struka sama mora definirati te u skladu s tim kriterijima, zadržavajući potpunu neovisnost sudske vlasti, na godišnjoj razini definirati postotak sudaca koji prestaju biti zaštićeni doživotnim izborom u sudsko zvanje.
MONETIZACIJA AUTOCESTA
Da!
Reformisti podržavaju monetizaciju odnosno davanje koncesije za upravljanje autocestama na 30, 40 ili 50 godina.
Nužno je kvalitetnim ugovaranjem zaštititi radnike kroz određeni vremenski period
te regulirati porast cijene vezano uz inflaciju i porast prometa.
Također bitno je regulirati raspodjelu ekstra profita ukoliko dođe do istog.
Monetizacija autocesta bi omogućila smanjenje javnog duga i pritjecanje svježeg kapitala.
Novac od monetizacije ne smije ići na pokrivanje proračunskog deficita nego na smanjenje duga kroz otplatu najskupljih kredita i investiranje u druge strateški važne projekte.
Reformisti će tražiti kroz Hrvatski sabor da se Vladu obveže da će iznos koji se dobije kroz monetizaciju autocesta utrošiti na smanjenje opterećenja kamata na najskupljim kreditima, a ne na kupovinu socijalnog mira.
Ako bismo za monetizaciju postigli iznos od 3 milijarde eura s kojima se kalkulira i ako vratimo prosječne kredite s 6% to čini iznos od 180 milijuna eura godišnje.
To je samo manji dio pozitivnog efekta jer činjenicom da mi vraćamo svoje kredite, da saniramo svoje dužničko ropstvo šaljemo poruku međunarodnim financijskim institucijama da se radi o ozbiljnoj Vladi i ozbiljnoj državi a to bi uvjetovalo i poboljšanje kreditnog rejtinga.
Kad bi se kreditni rejting poboljšao za 1% na 45 milijardi eura koliko smo dužni taj 1% na iznos čini 450 milijuna eura.
U desetak godina bi samo na poboljšanju kreditnog rejtinga dobili 50% više nego što bi dobili kroz monetizaciju autocesta.
U brojkama to iznosi 4,5 milijarde eura kroz rejting, a 3 milijarde eura uplatom za koncesiju.
Autoceste su u trenutku izgradnje bile snažan razvojni instrument jer smo potaknuli djelovanje građevinskog sektora, zapošljavanje i rast BDP-a.
Nakon 2008. godine izgradnja autocesta postaje preskupa zbog premalog prometa no unatoč tome nastavljeno je s njihovom izgradnjom.
Europski standard zaposlenih po kilometru autoceste je 1,8.
Kad je Radimir Čačić, koji je osnovao HAC, napuštao Ministarstvo javnih radova 2003. godine po kilometru autoceste broj zaposlenih bio je ispod 1,7 dakle bolje od europskog standarda.
Danas u HAC-u imamo 3,2 zaposlena po km autoceste a u ARZ-u 4,2 zaposlena po km autoceste.
To je rezultat političkog upravljanja državnim tvrtkama.
Evidentno je da postoji višak zaposlenih koji opterećuju poslovanje.
Pritom treba imati na umu da će u budućnosti sustav naplate ići elektronski putem (GPS) što opet implicira dodatni višak zaposlenih.
OUTSOURCING
DA!
Nužno je privatizirati prateće djelatnosti i time smanjiti trošak za sve građane Hrvatske za otprilike 1/3.
To treba provesti na način da se kroz 5 godina zaposlenima garantira i radno mjesto i razina plaće.
Racionalizaciju sustava treba povjeriti privatnom sektoru kroz prirodni odljev i otpremnine.
ODVAJANJE POLITIKE OD UPRAVLJANJA DRŽAVNOM IMOVINOM
U Hrvatskoj 20% BDP-a ostvaruje 56 kompanija koje su po zakonu kompanije od strateškog državnog interesa kao što su Hrvatske šume, Hrvatske vode, Janaf, HEP, Plinacro ...
Tih 56 kompanija, prema podacima Svjetske banke ima 69,4% manju produktivnost od privatnog sektora.
Kad bi državno gospodarstvo Hrvatske imalo produktivnost na razini privatnog sektora Hrvatska bi bila zemlja bez deficita.
Upravo je deficit ključni problem ove države jer on stalno raste.
Kad bi rukovođenje državnim tvrtkama bilo povjereno odabranim profesionalcima bez političkog utjecaja i državne tvrtke bi bile produktivnije.
Političko kadroviranje koje se primjenjuje u državnim poduzećima i to na svim razinama od rukovodećih do operativnih razina opasna je i štetna praksa što je i dovelo do ovako loše produktivnosti državnih tvrtki.
Jedini ispravan koncept je da se Vlada počne ponašati u maniri dobrog gospodara te povjeri upravljanje ukupnim državnim portfeljem iskusnim profesionalcima koji su se dokazali u privatnom sektoru kao uspješni menadžeri i koji su u stanju preuzeti odgovornost za donošenje poslovnih odluka.
Biranje takvih profesionalaca trebalo bi provoditi putem međunarodnog natječaja.
Primjer takve dobre prakse postoji u Austriji.
Prije 15 godina osnovan je austrijski državni holding CIAG Die Osterreichische lndustrieholding AG.
Austrijski državni sektor danas je bolje organiziran i konkurentniji na svjetskom tržištu nego njihovo privatno gospodarstvo.
Reformisti u Hrvatskom saboru predlažu da se državne tvrtke objedine u portfelj koji bi u segmentu upravljanja u cijelosti bio izuzet od politike.
Time se želi potaknuti aktualnu Vladu da odustane od sadašnjeg modela upravljanja državnim tvrtkama koji je dokazano neučinkovit.
Kroz predložen model moguće je značajno povećati produktivnost državnih tvrtki.
INA
Hrvatska treba zatražiti za sebe prava iz vlasništva koja je mađarska kompanija MOL imala u startu u trenutku kad je posjedovala 25% plus jednu dionicu i to sa svim pravima koja taj postotak vlasništva daje a to su donošenje bitnih strateških odluka kao što su odluke vezane uz ulaganja, definiranje ključnih kadrovskih rješenja, prodaja imovine i pravo veta.
Sva je ta prava imao MOL u trenutku kada je INA djelomično privatizirana.
Bez obzira na sve INA je dobra kompanija ali hrvatski interes u njoj nije zaštićen.
Danas su hrvatska prava s 44,8% posto vlasništva bitno manja nego što su bila mađarska sa 25% plus jedna dionica.
To je posljedica onoga što je sadržano u presudi bivšem premijeru lvi Sanaderu i temelj tog pravnog odnosa nije održiv.
S obzirom na međunarodni trenutak u kojem se nalazimo kad se sužava prostor potencijalnih kupaca, posebno u odnosu na ruske kompanije, jedini realan pristup jest da se s Mađarima postigne dogovor da se vratimo na bazični odnos, samo u suprotnom smjeru.
Jasno treba reći DA privatnoj kompaniji, treba reći DA MOL-u ali za Hrvatsku ne 44,8% dionica, nego 25°k plus jedna.
Preostale dionice treba prodati MOL-u ili trećem partneru.
Hrvatske strateške interese treba zaštititi ali ne otkupom nego povratkom prava.
Nužno je dogovoriti u kojim rokovima te na koji način razriješiti spor s MOL-om.
To je način kako treba voditi pregovore.
Imamo neprihvatljiv model koji nije u skladu s našim zakonodavstvom.
Odnos treba raščistiti bez pretjerane buke i javnih nastupa članova Uprave i Nadzornog odbora ili članova Vlade.
Interes hrvatskih građana nije prikupljanje političkih poena kroz sukob ili demagoške izjave o kupovini INE već rješenje problema.
HEP, VODE
Podržavamo privatizaciju dijela HEP-a ali ne na način da mi prepuštamo distribuciju jer to je pitanje suvereniteta zemlje.
U izgradnji hidrocentrala moguće je kroz koncesijski model na 20 ili 30 godina koristiti i privatni kapital što dugoročno ne ugrožava nacionalne interese.
PRIVATIZACIJA PETROKEMIJE
Petrokemija ima zastarjelu tehnologiju, ekološki neodgovarajuću i 2 puta veći broj zaposlenih od potrebnog broja.
Istovremeno, dugoročno se ugovarala cijena plina koja direktno dovodi do gubitaka.
Za pokriće dijela gubitaka Petrokemije predavani su državni udjeli u najuspješnijim tvrtkama kao što su Končar i HT.
Proizvodnja umjetnog gnojiva nije strateški interes države kao što su voda, plin ili nafta i sukladno tome Petrokemiju je bilo moguće i nužno privatizirati.
Međutim, javio se Stožer za obranu Petrokemije i privatizacija je zaustavljena iako je bilo zainteresiranih kupaca.
Tada je Hrvatska trebala dobiti 150 milijuna eura te partnera koji bi tehnološki unaprijedio i ekološki sanirao Petrokemiju i racionalizirao proizvodnju.
Danas je 150 milijuna eura potrebno samo da bi se sanirali gubici nastali u 2013. i 2014. godini.
Vlada je neodgovorno postupila kada nije prodala Petrokemiju nego je odustala pod pritiskom uskih interesnih grupa.
ISTRAŽiVANJE UGLJIKOVODIKA U JADRANU l U SLAVONIJI
Energetika je osnova razvoja svake zemlje.
Bez konkurentnog energenta nema konkurentnog gospodarstva.
Reformisti podržavaju istraživanja u Jadranu, ali i na kontinentu od Drave do istočne Slavonije.
Kod dodjele koncesija treba ugovorno čvrsto definirati i zaštititi hrvatske interese uz poštivanje svih ekoloških zahtjeva.
Ugovori trebaju definirati podjelu proizvodnje uz jasno definirane korake što će se i kako dijeliti i kako će se plaćati.
Financijska naknada mora ići u novcu, a dio u količini energenta.
Profit bi trebao na 25 godina eksploatacije biti preko 50% u korist države, a ostalo bi pripalo odabranom investitoru.
Natječajnom dokumentacijom treba jasno definirati parametre kojima se štite državni interesi.
Tek nakon što se naprave istražne radnje znat ćemo imamo li plina, nafte ili nemamo ništa.
Zasad postoji geološki potencijal odnosno poznato nam je da ima ugljikovodika a da li je to plin, nafta i jesu li to isplative količine moguće je doznat tijekom istraživanja u periodu 3 do 6 godina.
U ovoj prvoj fazi ne istražuju se nafta ili plin nego ugljikovodici.
Pritom bi bilo dobro ukljueiti naša brodogradilišta u izgradnju platformi naftnih ili plinskih bušotina.
Jedna naftna bušotina od 1 000 metara dubine košta oko 100 milijuna dolara.
Preduvjet je izrada ekološke strateške analize utjecaja na okoliš.
Prva stvar koju je Radimir Čačić napravio dolaskom u Vladu bila je da je prekinuo natjeeaje za koncesije po uvjetima koji su tada važili.
Po istima Hrvatska je dobivala svega 5%.
Radimir čaeić pokrenuo je postupak izrade zakonske regulative kojom se iz eksploatacije u korist države uplaćuje 50 i više posto.
Isto tako formirao je komisiju za izradu natječaja za eksploatacijska polja.
l jedno i drugo završeno je tek u proljeće 2014. godine umjesto u predviđenom roku koji je bio proljeće 2013. godine
Ključna primjedba ekoloških aktivista odnosi se na mogućnost zagađenja Jadrana.
Istovremeno nitko ne govori o tome da je na talijanskoj strani Jadranskog mora već u upotrebi 120 bušotina za plin i 30 za naftu s istim potencijalnim zagađenjem Jadrana.
Hrvatska posjeduje 30 bušotina za plin.
Dakle istraživanja treba provoditi i to uz najviše ekološke standarde i bez odricanja od mogućih benefita.
ACI-ADRIATIC CROATIA INTERNATIONAL CLUB KAO RAZVOJNA POLUGA
ACI je kompanija koja posjeduje najkvalitetnije lokacije na najatraktivnijem nautičkom tržištu Mediterana i svijeta te niti približno nije iskoristila svoje mogućnosti.
Nautieko tržište se razvilo prema srednjim i mega jahtama, a ACI-jev sustav je rađen za manje jahte.
ACI svoj prihod trenutno bazira 80% na vezu, a standard poslovanja u svijetu je 40% na vezu, a 60% na uslugama (trgovine, restorani, rent a car, organizacije izleta).
Rezerva je ogromna u investicijama, izgradnji, korištenju lokacija i u strukturi usluga.
U tom smislu i ovdje država je potpuno zakazala.
Od politike odabrani menadžment dokazao se uvjerljivo nesposobnim.
Jedno od najkvalitetnijih rješenja je uvođenje Private Equity fondova na rok od 1O godina s pravom povratnog prvokupa dionica od strane države nakon tog perioda.
EKOLOŠKE TEME
Ekologija je dio održivog razvoja za koji se Reformisti zalažu, a preostale dvije komponente su ekonomija i opći društveni interes.
Pri tome svaka od tih komponenti mora biti stručno elaborirana na najvišoj razini, a procjene o ulaganju ne mogu biti bazirane isključivo na jednoj od tih komponenti te nikako na pojedinačnoj odluci bilo kojeg političara.
U hrvatskom zakonodavstvu napravljen je pomak koji predviđa poštivanje najboljih dostupnih tehnologija, a kao dio tog zakonodavstva imamo i europski dokument o primjerima najbolje prakse i vodič za pojedine investicije čime se onemogućava prikupljanje političkih poena na ekološkim temama protiv stava mjerodavnih struka.
