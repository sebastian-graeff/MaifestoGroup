11/1/2015
Program - Bandić Milan 365 - Stranka rada i solidarnosti
STRANKA RADA I SOLIDARNOSTI
Program
BANDIĆ MILAN 365 - STRANKA RADA I SOLIDARNOSTI Program
Misija i osnovne vrijednosti koje zastupamo
Hrvatski građani i naša domovina zaslužuju dostojanstvo svih 365 dana u godini!
Hrvatska je opustošena.
Nakon pustošenja ratom proživjeli smo novo pustošenje, gospodarsko i socijalno.
Privatizacija gospodarstva provedena je na način njegova nestajanja, zatvaranjem poduzeća, rasprodajom nekretnina, gubljenjem prava zaposlenih i gubljenjem radnih mjesta.
Urušavanje kvalitete svih javnih sustava, nezaposlenost, siromaštvo, beskućništvo i dužničko ropstvo građana postali su hrvatska stvarnost.
Treće pustošenje Hrvatske je pustošenje za koje su zaslužne političke stranke zarobljene vlastitim liderima i ograničene vlastitim kadrovima, usmjerene na vlastite probitke i održanje, a ne na ciljeve i programe koje su nudili na izborima.
Umjesto orijentacije na socijalno odgovornu državu, omeđeni smo ambijentom grubog kapitalizma i života na dug.
Zaliječili smo pustošenje ratom, vrijeme je da se okrenemo stvaranju socijalno osjetljive države
i gospodarskom razvoju naše domovine.
U naših pet mandata na čelu Zagreba, pet mandata predanog i odgovornog rada, pokazali smo da znamo i možemo.
Želimo izvesti ovu zemlju iz krize i svakom njenom građaninu omogućiti dostojanstven život - mogućnost da radi i da od svog rada živi, a ne preživljava.
Želimo u Hrvatskoj, kao što smo i u Zagrebu, pokrenuti gospodarski, društveni i politički razvoj koji će nas svrstati među zemlje EU koje pomažu, a ne kojoj treba pomoć.
Naš program usmjeren je na: Socijalnu sigurnost i stabilnost za sve
Održivi gospodarski razvoj
i ekologiju
Obrazovano društvo
Jasnu ulogu učinkovite države i javnog sektora
Ravnomjeran razvoj svih regija Hrvatske
Osnaživanje uloge Hrvatske u Europskoj uniji i susjedstvu
Mi jamčimo da ćemo crnu sliku Hrvatske promijeniti - imamo znanje i hrabrost u donošenju i realiziranju odluka, imamo iskustvo u rješavanju problema, a projekte dovodimo do kraja prema zacrtanim ciljevima.
Stvorit ćemo zemlju koja će svakom građaninu dati sigurnost i jasan politički i zakonski okvir za razvoj, zdravo gospodarstvo i europsku kvalitetu življenja.
Orijentirani smo europskim vrijednostima i stabilnom političkom sustavu, na državu koja regulira, ali i štiti slabije.
Obnovit ćemo javne financije
i pokrenuti gospodarski rast  temeljen na održivosti, solidarnosti i socijalnoj koheziji.
Imat ćemo domovinu u kojoj je svakom građaninu osigurano pravo na dostojanstven život.
Načela djelovanja
Bandić Milan 365 - Stranka rada i solidarnosti je stranka s vizijom i praktičnim djelovanjem među građanima i s građanima: 365 dana u godini kroz realizaciju programa i projekata do unaprjeđenja kvalitete života građana.
Ciljevi stranke jasno su definirani i temelje se na iskustvu stečenom kroz dugogodišnji rad i djelovanje na načelima poštivanja rada i solidarnosti.
Stranka se čvrsto definira kao stranka orijentirana prema radu i stabilnom razvoju Hrvatske.
Hrvatski građani trebaju i zaslužuju sigurnost te predanu, transparentnu i efikasnu upravu u službi građana i poduzetnika, poglavito malog i srednjeg poduzetništva, koja se brzo prilagođava promjenama i zahtjevima tržišta i koja učinkovito rješava probleme koje tište hrvatsko društvo.
Zemlju ćemo razvijati na načelima rada i predanosti,
znanosti i tehnologije
te sveopće solidarnosti kao pretpostavke društvenoga opstanka.
Naša politika usmjerena je na: (1) pokretanje investicija
i zaustavljanje stroge štednje,
(2) jačanje demokracije,
(3) osiguranje društvenog jedinstva,
(4) osnaživanje položaja siromašnih i ugroženih
te (5) očuvanje i obnovu srednje klase kao nositelja društvene stabilnosti.
Put prema ekonomskoj stabilnosti Hrvatske je rast gospodarstva, a ne rezovi javne potrošnje koji neprestano smanjuju prihode i dovode do porasta dugova.
Istovremeno, bez solidarnosti i skrbi za siromašne i potrebite svaka je aktivnost društveno neodgovorna.
Jasno ističemo - naš rad nije u salonima i kabinetima nego je djelovanje među ljudima i za ljude, u skrbi za potrebite
i u stvaranju društveno-gospodarskog okvira za razvoj poduzetništva.
Naš cilj je pozitivan - pomoći Hrvatskoj i pružiti sigurnost njenim ljudima, uz solidarnost kao ključni civilizacijski doseg.
Želimo preuzeti odgovornost za razvoj i napredak Hrvatske i za bolji život hrvatskih građana, radeći 365 dana u godini.
Samo pokreti istinski angažiranih i nesebičnih ljudi vođenih liderima koji znaju postaviti razvojne ciljeve, donositi odluke i stajati iza njih, okupiti i motivirati stručnjake i voditi procese u službi boljeg života za sve, mogu Hrvatsku pozicionirati među razvijene zemlje Europske unije.
To je naš put.
U provedbi programa i projekata za razvoj Hrvatske držat ćemo se načela suradnje usmjerenih na prioritete: reforma izvršne vlasti
reforma parlamentarne vlasti
reforma javnog sektora
hitno uravnoteženje proračuna u službi građana
uklanjanje najtežih oblika siromaštva i isključenosti
očuvanje prava i digniteta hrvatskih branitelja
briga o djeci, mladima, starijima i potrebitima
poticanje gospodarstva
osiguranje stabilnog zakonskog okvira
Dokazali smo da znamo raditi!
Pokazali smo upornost u ostvarenju vizija i ciljeva!
Mi ne odustajemo od onoga što obećamo!
Naša odgovornost je solidarnost s potrebitima!
Dokazali smo da znamo raditi!
S vama smo 365 dana u godini!
