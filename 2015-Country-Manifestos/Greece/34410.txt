Η Ένωση Κεντρώων δεν σταματάει ποτέ να καταγγέλλει τα κακώς κείμενα της πολιτικής και οικονομικής ζωής του τόπου
και να προειδοποιεί για τυχόν αρνητικές εξελίξεις που ζημιώνουν τη χώρα και τους πολίτες.
Ωστόσο, οι θέσεις και οι πρωτοπόρες προτάσεις του κόμματος είναι ο καταλυτικός παράγοντας που μπορεί να φέρει νέα πνοή στην κοινωνία
και να προκαλέσει μια ριζική επανεκκίνηση που θα συμπαρασύρει τη γενικότερη λειτουργία του κράτους
και θα θέσει τις ηθικές βάσεις για ένα σύστημα δικαίου, αξιοκρατίας, αξιοπρέπειας και διαφάνειας.
Άλλωστε, αυτό που λείπει στις μέρες μας είναι η ελπίδα για μια νέα αρχή, μια ελπίδα που θα εκφραστεί μόνο μέσω της αλήθειας δίχως να επηρεάζεται από το διαμοιρασμό ψεύτικων υποσχέσεων,
δίχως να στοχεύει στην εξαπάτηση του λαού και χωρίς καμία διάθεση εξουσιομανίας.
Το κόμμα της Ένωσης Κεντρώων αποτελεί τη μοναδική ιστορική συνέχεια του κάποτε κραταιού κόμματος της Ένωσης Κέντρου του αείμνηστου Γεωργίου Παπανδρέου.
Ιδρύθηκε το 1992 από τον πρόεδρο Βασίλη Λεβέντη και αποτελεί ένα από τα μακροβιότερα κόμματα του σύγχρονου πολιτικού βίου της χώρας,
με συνεχείς παρουσίες έκτοτε σε όλες τις εκλογικές αναμετρήσεις.
Έμβλημα της αποτελούν οι άνθρωποι όλων των φυλών του πλανήτη, ενωμένοι στην ίδια βάση και έχοντας τα ίδια δικαιώματα.
ΚΑΤΑΒΟΛΕΣ ΚΑΙ ΙΣΤΟΡΙΚΗ ΑΝΑΔΡΟΜΗΟι ιδεολογικές μας αρχές πηγάζουν από τον παραδοσιακό χώρο του Κέντρου που θέτει ως βάση του τον άνθρωπο
και δημιουργεί μια πραγματικότητα βασισμένη στον πλουραλισμό,
την ανοχή της διαφορετικότητας,
την δικαιοσύνη, την ισοπολιτεία, την αξιοκρατία
και την απόλυτη ισότητα όλων απέναντι στο νόμο και τους θεσμούς.
Μεγάλο όπλο μας είναι η ρεαλιστική αποτύπωση της καθημερινότητας,
η λογική και η αντικειμενικότητα, με βάση την οποία κρίνουμε, ελέγχουμε, αποφασίζουμε και νομοθετούμε.
Έμπνευση μας αποτελούν οι δύσκολοι αγώνες που έδωσαν ιστορικοί ηγέτες του έθνους, οι οποίοι στάθηκαν απέναντι στα συμφέροντα που παραδοσιακά λυμαίνονταν τον τόπο
και δίχως να υπολογίσουν προσωπικό όφελος,
θυσίασαν τα πάντα για το καλό της Ελλάδας.
Ποιος ξεχνάει άλλωστε τον Ιωάννη Καποδίστρια που πλήρωσε με τη ζωή του τον αγώνα του κατά των τσιφλικάδων και της τοπικής ολιγαρχίας.
Ποιος δεν θυμάται τους ανιδιοτελείς αγώνες του Νικολάου Πλαστήρα που πέθανε φτωχός
ή του Αλέξανδρου Παπαναστασίου που αγωνίστηκε για την Αβασίλευτη Δημοκρατία και την απλή αναλογική.
Ιδιαίτερη μνεία αξίζει ο Γεώργιος Παπανδρέου που αγωνίστηκε για ίσες ευκαιρίες, τα έβαλε με το Παλάτι,
εκπροσώπησε επάξια τη χώρα στο εξωτερικό, πέθανε όμως και αυτός προδομένος γιατί ο λαός δεν υπερασπίστηκε τη Δημοκρατία το βράδυ της 21ης Απρίλη του 1967.
Επίσης, παράδειγμα αποτελεί ο Ελευθέριος Βενιζέλος που επέκτεινε τα σύνορα της χώρας εν μέσω πολέμων, παίρνοντας με το μέρος του τις μεγάλες δυνάμεις εκείνης της εποχής
αλλά και ο Γεώργιος Μαύρος που ως Υπουργός Εξωτερικών μετά τη δικτατορία υπερασπίστηκε με σθένος την τιμή της χώρας σε ζητήματα όπως το Κυπριακό,
προδόθηκε όμως και εκείνος από την κυβέρνηση Καραμανλή που δεν είχε τις ικανότητες να διαπραγματευθεί σωστά τόσο φλέγοντα ζητήματα.
Τέλος, θα ήταν παράτυπο να μην αναφερθεί ο Ιωάννης Ζίγδης, που ουσιαστικά ίδρυσε τη ΔΕΗ πηγαίνοντας ρεύμα στις πιο απομακρυσμένες περιοχές της χώρας και έθεσε τις βάσεις για την εκβιομηχάνιση της χώρας.
Θεωρούμε ότι ο χώρος του Κέντρου είναι ο μοναδικός πολιτικός χώρος που υπηρετήθηκε από ανθρώπους με αξιοπρέπεια,
που υπερασπίστηκαν με σθένος αξιώσεις της χώρας μας διεθνώς
και δεν έπεσαν ποτέ στο επίπεδο της προδωσίας, της κλεψιάς, της απατεωνιάς και της ψηφοθηρίας.
Κράτησαν τον Ελληνισμό ζωντανό σε πολύ κρίσιμες καμπές της ιστορίας και το έπραξαν ανιδιοτελώς,
όταν όλοι οι υπόλοιποι αδυνατούσαν να αναλάβουν το βάρος να διαχειριστούν τη δύσκολη πραγματικότητα.
Η ΣΗΜΕΡΙΝΗ ΚΑΤΑΣΤΑΣΗΚατά τη διάρκεια της Μεταπολίτευσης, υπήρξαν κόμματα και πολιτικές δυνάμεις που θέλησαν να καπηλευτούν τον ιστορικό Κεντρώο χώρο με σκοπό να ενθυλακώσουν την ψήφο του νοικοκύρη, νομοταγή πολίτη.
Το ΠΑΣΟΚ ήταν εκείνο που πρώτο χρησιμοποίησε την κληρονομιά του Γεωργίου Παπανδρέου, κάνοντας σύνθημά του την αντίθεση προς τις αντιδημοκρατικές πρακτικές της Δεξιάς που συνεχώς απομυζούσε τη χώρα.
Τελικά, αποδείχτηκε περίτρανα ότι τίποτα από όσα βρίσκονταν στη διακήρυξη του κινήματος δεν έγιναν πράξη,
αντίθετα οικειοποιήθηκε πρακτικές αστικών κομμάτων,
δημιούργησε κομματικούς στρατούς μοιράζοντας χρήμα, αξιώματα και θέσεις στο δημόσιο
και κατέληξε σε μια άλλη μορφή Δεξιάς
που και στην πτώχευση της χώρας συνέβαλε και στην πλήρη απαξίωση και κατάρρευση του πολιτικού βίου της χώρας, με σκάνδαλα, μίζες και κλεψιές.
Στον κεντρώο χώρο απευθύνθηκε δυναμικά, ειδικά τις τελευταίες δεκαετίες και η ΝΔ, η οποία όμως επίσης καπηλεύτηκε και πρόδωσε τις αξίες του,
μην μπορώντας να αποβάλει από πάνω της την εξουσιομανία,
την αυταρχική διαχείριση των οικονομικών συνθηκών προς όφελος κρατικοδίαιτων επιχειρηματιών
και την ατολμία στην πραγματοποίηση μεταρρυθμίσεων και τομών στην ελληνική κοινωνία.
Σήμερα, υπάρχουν διάφορα μικρότερα κόμματα και πολιτικοί αρχηγοί που δηλώνουν Κεντρώοι, είτε από ντροπή για το χώρο από τον οποίο προέρχονται είτε σε μια προσπάθεια και πάλι να εξαπατήσουν το λαό και να πάρουν την ψήφο του,
εκμεταλλευόμενοι την αποδυνάμωση του δικομματισμού.
Κανένας ωστόσο από αυτούς δεν πατάει ιστορικά στις αξίες που το Κέντρο έχει θέσει ούτε έχει το πολιτικό υπόβαθρο και την πυγμή να υπερασπιστεί τη χώρα σε καταστάσεις κρίσης
ούτε τις ιστορικές γνώσεις που θα τον βάλουν στο δρόμο της ανιδιοτελούς προσφοράς προς το λαό, μην υπολογίζοντας το προσωπικό του κόστος.
Πρόκειται ως επί το πλείστον για καιροσκόπους που προσπαθούν να ακουστούν ώστε να εξυπηρετήσουν προσωπικές φιλοδοξίες και να επηρεάσουν καταστάσεις,
έχοντας όμως τις πλάτες και την εύνοια διαφόρων μικρών ή μεγαλύτερων παικτών του συστήματος.
Ο ΡΟΛΟΣ ΤΗΣ ΕΝΩΣΗΣ ΚΕΝΤΡΩΩΝ ΣΤΙΣ ΕΞΕΛΙΞΕΙΣ Η Ένωση Κεντρώων, με κύριο εκφραστή των θέσεων της τον πάντα δυναμικό και ειλικρινή Βασίλη Λεβέντη, είναι σαφώς προσανατολισμένη στο χώρο του Κέντρου, δίχως τις παραπάνω στρεβλώσεις και παθογένειες.
Ευελπιστεί η δύναμη της αλήθειας και της λογικής να ανάψει τη σπίθα που θα οδηγήσει τον κόσμο και κυρίως τη νεολαία στην υιοθέτηση των προτάσεών της αυθόρμητα,
όχι μόνο σε επίπεδο πολιτικής πρότασης και κομματικής ταύτισης αλλά και σε επίπεδο προσωπικής ηθικής γραμμής.
Ο αποκλεισμός της από τα ΜΜΕ πανελλαδικής εμβέλειας προσέβλεπε στην χρονική καθυστέρηση αυτού του κοινωνικού κύματος δημοκρατικής αντίδρασης
και απαίτησης θεσμικών και κοινωνικών αλλαγών προς το δίκαιο, το λογικό, το εφικτό.
Σε αυτά τα πλαίσια εντάσσεται και η προσπάθεια γελοιοποίησης του Βασίλη Λεβέντη, ενός ανθρώπου που το μόνο που επιδιώκει είναι να γίνει ο φορέας των ιδεών και ο κομιστής της αφύπνισης και της επανάστασης,
μιας επανάστασης ειρηνικής και δημοκρατικής που θα φέρει την πολυπόθητη επανεκκίνηση της λειτουργίας του κράτους σε υγιείς βάσεις ελπίδας, μόχθου και τιμιότητας.
Δεν υποσχόμαστε πράγματα που δεν μπορούν να πραγματοποιηθούν, δεν χρηματοδοτούμαστε από συμφέροντα και σε κάθε περίπτωση αγνοούμε το κόστος - πολιτικό ή κοινωνικό - που φέρνουν τα όσα πρεσβεύουμε.
Γνωρίζουμε ότι τίποτα στη ζωή και τίποτα στην πολιτική δεν πάει χαμένο και είμαστε σίγουροι ότι η τιμιότητα και η καθαρότητα του αγώνα που κάνουμε θα αναγνωριστούν μαζικά όταν ο λαός απογοητευτεί από ψεύτικες παροχολογίες, ευχολόγια και πολιτικούς καθωσπρεπισμούς.
Η ατολμία και η ανικανότητα που δείχνει το πολιτικό σύστημα προκαλείται ακριβώς από τις πελατειακές λογικές εξυπηρέτησης συμφερόντων που εμείς αρνούμαστε και απορρίπτουμε.
Θέλουμε η αλλαγή να έρθει δημοκρατικά, χωρίς φανατισμούς, είμαστε αντίθετοι στον ρατσισμό οποιουδήποτε είδους και ανοιχτοί σε συζήτηση με όλους όσους ασπάζονται τις αρχές μας και αναγνωρίζουν τις προσπάθειες μας, από όποιο χώρο και αν προέρχονται.
Βάζουμε νερό στο κρασί μας και υιοθετούμε νέες απόψεις και προτάσεις αλλά μένουμε πάντα σταθεροί σε ζητήματα που θεωρούμε ότι διασφαλίζουν τη δικαιοσύνη και την αξιοκρατία
και τα οποία θεωρούμε αδιαπραγμάτευτα για την βελτίωση των οικονομικών και κοινωνικών συνθηκών και της εικόνας που έχει η Ελλάδα στο διεθνές στερέωμα.
Δεν έχουμε φιλοδοξίες να κυβερνήσουμε και αγωνιζόμαστε για την πλήρη υιοθέτηση της απλής αναλογικής ως εκλογικό σύστημα,
αφού οι αυτοδύναμες κυβερνήσεις αλλοιώνουν τη συνέχεια του κράτους και προκαλούν άνιση μεταχείριση διαφορετικών ομάδων συμπολιτών μας.
Δεν πιστεύουμε σε σωτήρες διότι είμαστε βέβαιοι ότι οι αξίες και οι αρετές του ελληνικού λαού είναι από μόνες τους ικανές να φέρουν την αλλαγή ώστε η χώρα να ανταποκρίνεται στις υποχρεώσεις της
και με όπλο τη νεολαία ευελπιστούμε να μπολιαστούν στον ταλαιπωρημένο και προδομένο ελληνικό λαό αυτά τα οποία πρεσβεύουμε και αυτά για τα οποία μαχόμαστε.
Όσοι υποτίμησαν την Ένωση Κεντρώων υποτιμούν τον ίδιο τον Έλληνα που έχει αποδείξει πολλάκις ότι μπορεί να κάνει θαύματα όταν είναι ενωμένος,
όταν έχει κάτι για το οποίο αξίζει να αγωνιστεί και όταν συνασπίζεται κάτω από ένα κοινό ξεκάθαρο όραμα.
Είμαστε σίγουροι ότι η ώρα της δικαίωσης για όλους μας πλησιάζει.
Κανείς δεν μπορεί να στερήσει το δικαίωμα στην ελπίδα και καμία πολιτική ή οικονομική συγκυρία δεν είναι ικανή να αλλοιώσει τις σταθερές αξίες της αλήθειας, της ισοπολιτείας και της δημοκρατίας.
Αν όλοι ενωθούμε κάτω από έναν κοινό σκοπό, θα κάνουμε θαύματα.
Αρκεί αυτός ο σκοπός να αποκρυσταλλωθεί πλήρως με την προϋπόθεση ότι η κοινωνία θα τον αγκαλιάσει αυθόρμητα, ως τον μοναδικό δρόμο ανοικοδόμησης και λύτρωσης.
Οι συνθήκες είναι πιο ώριμες από ποτέ και ο πρόεδρος της 'Ενωσης Κεντρώων, κ. Βασίλης Λεβέντης, πιο έμπειρος και ενδυναμωμένος από τη στήριξη όλων όσων ονειρεύονται ένα νέο πνεύμα ανθρωπιάς και αξιοπρέπειας,
ζητά από τη νεολαία να δείξει το δρόμο σε όλους όσους παραμένουν χαμένοι και εξαπατημένοι και που αδυνατούν να κάνουν την αυτοκριτική τους.
Όπλο μας είναι η αλήθεια και η ελπίδα που πηγάζει μέσα από αυτήν και με με αυτά τα όπλα πορευόμαστε και θα πορευόμαστε μέχρι την τελική δικαίωση.
Σχέδιο για να φύγουμε από το Μνημόνιο01/01/2014 @ 20:05Αναφέρουμε τα σημαντικότερα σημεία της πολιτικής της ΕΝΩΣΗΣ ΚΕΝΤΡΩΩΝ που θα εμπόδιζε την υπαγωγή μας στο ΔΝΤ και το «μηχανισμό» στήριξης αν τα είχαμε εφαρμόσει έγκαιρα,
αλλά ακόμη και εάν ξεκινούσε σήμερα η εφαρμογή τους, η Ελληνική Οικονομία, θα μπορούσε να επανέλθει σχετικά γρήγορα σε θετικούς ρυθμούς ανάπτυξης και να εμφανίσει ένα πραγματικό
και αληθινό πλεόνασμα στον προϋπολογισμό,
που δεν θα προκύπτει από την οικονομική εκμηδένιση των πολιτών της Ελλάδος :
Η ΕΝΩΣΗ ΚΕΝΤΡΩΩΝ πιστεύει, ότι αν οι Ευρωπαίοι έβλεπαν μια τέτοια γενναία πολιτική νοικοκυρέματος και συμμόρφωσης της χώρας μας από τον Οκτώβρη του 2009, θα έδειχναν την επιβαλλόμενη αλληλεγγύη προς την Ελλάδα
και θα αποφεύγαμε την πολυετή περιπέτεια του ΔΝΤ και του μηχανισμού στήριξης.
Ο Γιώργος Παπανδρέου ροκάνισε πολύτιμο χρόνο με ανούσια ταξίδια και συζητήσεις και έτσι η κρίση χρέους έγινε κρίση δανεισμού.
Για την καθυστέρηση αυτή πρέπει να λογοδοτήσει στη δικαιοσύνη.
Η ΕΝΩΣΗ ΚΕΝΤΡΩΩΝ συμφωνεί να μπει στο Σύνταγμα της χώρας μας όρος για οροφή ελλείμματος στο 3% επί του ΑΕΠ,
γιατί το ρουσφέτι και το βόλεμα έχουν δηλητηριάσει το χαρακτήρα των νεοελλήνων.
Το πρώτο πράγμα είναι να σώσουμε την οικονομία, το δεύτερο να αποδώσουμε αξιοπρέπεια στον κάθε 'Ελληνα, στην καθεμιά Ελληνίδα.
Απαγόρευση δεύτερης και πλέον σύνταξης, όταν η πρώτη είναι μεγαλύτερη των 1.000 € / μήνα.
Απαγόρευση στους συνταξιούχους να εργάζονται όταν η μηνιαία σύνταξή τους υπερβαίνει τα 1.000 €.
Περικοπή σύνταξης για όσους διαθέτουν εισοδήματα άλλα, ικανά να προσφέρουν ικανοποιητικό επίπεδο διαβίωσης.
Απόλυση όλων των αργομίσθων από το δημόσιο.
'Αμεση κατάργηση κάθε κρατικής επιχορήγησης προς τα κόμματα
και την παύση καταβολής συντάξεων σε όλους όσους διετέλεσαν βουλευτές ή κρατικοί αξιωματούχοι (κατάργηση όλων των προνομίων των βουλευτών).
Μέγιστος χρόνος παραμονής κάποιου ως μέλους του κοινοβουλίου τα 12 έτη.
Μέγιστη υπηρεσία στην Πρωθυπουργία οι δύο θητείες.
Την άμεση απόλυση από τη Bουλή υπαλλήλων που διορίστηκαν με συμφωνία των κομμάτων και έχουν συγγενική σχέση με νυν ή πρώην βουλευτές. (Υπολογίζονται σε 1200 άτομα).
Πρόσληψη στη Βουλή νέων υπαλλήλων μόνο μέσω Α.Σ.Ε.Π.
Μείωση κατά 20% όλων των μισθών και συντάξεων δημοσίου και ιδιωτικού τομέα που υπερβαίνουν τα 2.000 € μηνιαίως.
(Για ποσά κάτω των 2.000 € το μήνα δεν προβλέπεται καμία περικοπή).
Κατάργηση διπλοθεσίας και πολυθεσίας και απαγόρευση στο ίδιο πρόσωπο να παίρνει πλέον της μιας σύνταξη.
Ζητάμε όλοι οι 'Ελληνες πολίτες να βγαίνουν στη σύνταξη στα 65 τους χρόνια,
με μόνη εξαίρεση τους ασθενείς.
Αύξηση του ΦΜΑΠ και του φόρου κλίμακας για έσοδα από ενοίκια σε οικογενενειακές μερίδες διαθέτουσες πλέον των τριών κατοικιών.
Μείωση κατά 50% των αποδοχών όλων των εκλεγμένων και διορισμένων αξιωματούχων, όπως των : Προέδρου Δημοκρατίας, πρωθυπουργού, υπουργών, υφυπουργών, βουλευτών, μητροπολιτών, δημάρχων, περιφερειαρχών, Γεν. Γραμματέων Υπουργείων και όλων των ανωτέρων κρατικών λειτουργών.
Μείωση των συμβούλων των υπουργών και επιστροφή αποσπασμένων και μετακλητών υπαλλήλων σε υπουργεία, κόμματα και βουλευτές, στις υπηρεσίες όπου οργανικά ανήκουν. (υπολογίζονται σε 12.000 άτομα).
Ενθάρρυνση της επιχειρηματικότητας με κάθε μέσο και θέσπιση γενναίων κινήτρων για προσέλκυση επενδύσεων.
Υποχρεωτική για τις τράπεζες ρύθμιση όλων των δανείων, επαγγελματικών και προσωπικών, που έχουν χαρακτηριστεί από το 2009 και μετά ως “κόκκινα δάνεια”.
Διαχωρισμός των οφειλών προς τον ΟΑΕΕ και στα λοιπά ταμεία επαγγελματιών, στους τομείς Σύνταξης και Υγείας για όσους επαγγελματίες έχουν δυσκολία ή και αδυναμία πληρωμής, από το 2009 και μετά.
Διαγραφή των οφειλών προς τον ΟΑΕΕ και στα λοιπά ταμεία επαγγελματιών του τομέα Υγείας.
Στην συντριπτική πλειοψηφία των περιπτώσεων, ο ΟΑΕΕ και τα λοιπά ταμεία επαγγελματιών, έχουν επιβάλει χρεώσεις για υπηρεσίες που δεν έχουν παρασχεθεί,
αποκλείοντας τους ανασφάλιστους ασφαλισμένους τους από νοσοκομειακή περίθαλψη και λοιπές παροχές υγείας.
Επιπλέον, για τις οφειλές αυτές, η διοίκηση του ΟΑΕΕ, απειλεί με κατασχέσεις περιουσιακών στοιχείων των ανασφάλιστων ελευθέρων επαγγελματιών και εμπόρων.
Ο παραλογισμός συνεχίζεται με την απαίτηση του ΟΑΕΕ, για καταβολή των εισφορών αυτών σε άτομα που αδυνατούν πλέον να αντεπεξέλθουν στις συμβατικές τους υποχρεώσεις.
Κεφαλαιοποίηση των οφειλών του τομέα Σύνταξης για τους ασφαλισμένους του ΟΑΕΕ που οφείλουν στον οργανισμό.
Θέσπιση κοινωνικής σύνταξης 800 € μηνιαίως για όλους τους ανασφάλιστους και τους στερούμενους πόρων 'Ελληνες πολίτες. (Έναρξη του μέτρου όταν οι συνθήκες το επιτρέψουν).
Φόροι σε σπίτια θα μπαίνουν μόνο σε όσους έχουν στο Ε9 περισσότερες των 2 κατοικιών.
Οι 2 πρώτες κατοικίες κάθε οικογένειας απαλλάσσονται.
Θέσπιση φόρου υπεραξίας 30% στις αγοραπωλησίες γης και διαμερισμάτων
με απαλλαγή για πρώτη και δεύτερη κατοικία.
Συμμετοχή των εργαζομένων του ιδιωτικού τομέα στα κέρδη των επιχειρήσεων, με ειδικό νόμο πλαίσιο.
Ισοφάριση δικαιωμάτων ιδιωτικού και δημόσιου τομέα σε όλα τα επίπεδα, εντός 5ετίας μέσω εξίσωσης αποδοχών και δικαιωμάτων.
Διόρθωση του λάθους που έγινε με μείωση των κατωτέρων ορίων μισθού ώστε η ελάχιστη αμοιβή να μην υπολείπεται των 800 € το μήνα (Έναρξη του μέτρου όταν οι συνθήκες το επιτρέψουν).
Η πολυθεσία 250 χιλιάδων συμπολιτών μας,
οι διπλές και τριπλές συντάξεις 200 χιλιάδων συμπολιτών μας,
το ότι εργάζονται 400 χιλιάδες συνταξιούχοι συμπολίτες μας καίτοι η μηνιαία σύνταξή τους υπερβαίνει τα 1000 € (κάτι που απαγορεύεται αυστηρά σε όλα τα κράτη της Ευρώπης),
η χρηματοδότηση των κομμάτων από το κράτος με τεράστια ετήσια ποσά, ο διορισμός χωρίς ΑΣΕΠ στη βουλή 1700 αργομίσθων συγγενών των βουλευτών,
η αργομισθία 12 χιλιάδων αποσπασμένων και μετακλητών υπαλλήλων του δημοσίου που «σουλατσάρουν» σε κόμματα, υπουργεία, βουλευτικά γραφεία,
οι προσλήψεις ως stage, ή συμβασιούχων σε δήμους, ΔΕΚΟ, το ευρύτερο δημόσιο, πανεπιστήμια, ΤΕΙ,
η γενικότερη αχαλινωσία και ακολασία, αυτά όλα έφεραν την πτώχευση και όσο συνεχίζουμε σαν χώρα στην ίδια πορεία, η κατάληξη θα είναι λίαν δυσάρεστη.
Επενδυτικό περιβάλλον16/04/2015 @ 17:26Διαπιστώσεις για τον τουρισμόΜε το πέρας των Ολυμπιακών Αγώνων του 2004, η πλειοψηφία των εγκαταστάσεων που κατασκευάστηκαν για την διεξαγωγή τους, έμειναν αναξιοποίητες.
Η χώρα μας διαθέτει δεκάδες αρχαιολογικούς χώρους που δεν έχουν τύχει καμιάς αξιοποίησης.
Η χώρα μας διαθέτει μορφολογία εδάφους και εναλλαγές τοπίων ικανές να προσελκύσουν μεγάλους αριθμούς ταξιδιωτών.
Η χώρα μας διαθέτει έναν μεγάλο αριθμό νησιών, κατοικημένων και μη, αναξιοποίητων σε μεγάλο βαθμό (έλλειψη οργανωμένων χώρων ελλιμενισμού μικρών σκαφών - μαρίνες).
Είναι φανερό πως ενώ ως χώρα, διαθέτουμε φυσικές ομορφιές, αρχαία κληρονομιά αλλά και σύγχρονες εγκαταστάσεις τις οποίες δεν είμαστε σε θέση να αξιοποιήσουμε από μόνοι μας,
θα πρέπει να απευθυνθούμε στον ιδιωτικό τομέα για την αξιοποίηση τους.
Ο αθλητικός τουρισμός, ο συνεδριακός τουρισμός, ο αγροτουρισμός και γενικότερα ο εναλλακτικός τουρισμός, ως και σήμερα, το έτος 2015, έχουν αφεθεί στα χέρια λίγων θαρραλέων ιδιωτών που κάτω από αντίξοες οικονομικές συνθήκες,
αποδεικνύουν πως υπάρχει η δυνατότητα  από τη χώρα μας να συμμετέχει σε αυτές τις διεθνώς αξιόλογες δραστηριότητες.
Στην δε περίπτωση των αθλητικών εγκαταστάσεων και των αρχαιολογικών χώρων και πάντα σε σύμπραξη με τους ιδιώτες (δημιουργία ανωνύμων εταιριών, με κατοχή μετοχών από το κράτος σε ποσοστό 49%), να ανατεθεί η διαχείριση στους ιδιώτες για 99 έτη (με τη μορφή ενοικίασης).
και κατά δεύτερη προτεραιότητα σε επενδύσεις από Ευρωπαϊκές εταιρίες και ιδιώτες, χωρίς να αποκλείουμε καμιά πρόταση, ανεξαρτήτως προέλευσης.
Προτείνουμε :Στα πλαίσια της Διαφάνειας και της Ανοιχτής Διακυβέρνησης, τη δημιουργία πολυγλωσσικού ιστότοπου*,
όπου θα έχουν αναρτηθεί όλες οι μη αξιοποιημένες αθλητικές εγκαταστάσεις, ακίνητα του δημοσίου, αρχαιολογικοί χώροι.
Κωδικοποίηση τους και δημιουργία φόρμας επενδυτικού ενδιαφέροντος (κατάθεση ολοκληρωμένου επιχειρηματικού σχεδίου - business plan) για κάθε μία εγκατάσταση - χώρο - τοποθεσία - έκταση.
Διαπιστώσεις για τις παραγωγικές επενδύσειςΕγχώριοι αλλά και μη επενδυτές, ενώ εκφράζουν ανοιχτά την επιθυμία να επενδύσουν στην Ελλάδα, που λόγω γεωγραφικής θέσης και κλίματος,
παρέχει συνθήκες ιδανικές για ανάπτυξη επιχειρηματικών - παραγωγικών επενδύσεων, συναντούν εμπόδια στις δραστηριότητες τους :
Αστάθεια φορολογικού συστήματος.
Υψηλή φορολογία.
Κακώς εφαρμοζόμενος συνδικαλισμός.
Υψηλό κόστος ενέργειας.
Μέτριες υποδομές μεταφορών (σιδηροδρομικό δίκτυο, λιμάνια).
Υψηλή γραφειοκρατία και ελλιπής μηχανογράφηση για τάχιστη διεκπεραίωση υποθέσεων.
Για να λειτουργήσει σωστά το επενδυτικό περιβάλλον, πρέπει πρώτιστα να εφαρμοστεί η πρόταση της ‘Ενωσης Κεντρώων για αναμόρφωση του φορολογικού μας συστήματος και του επιχειρηματικού μας περιβάλλοντος.
Δημιουργία του ιστότοπου από τους σπουδαστές πληροφορικής των ΑΕΙ και ΤΕΙ της χώρας μας.
Δημιουργία και συντήρηση του ιστότοπου με τη χρήση αποκλειστικά Ανοιχτού Λογισμικού).
* - Στις γλώσσες της Ευρωπαϊκής ‘Ενωσης
Τουριστική ανάπτυξη16/04/2015 @ 17:25  Αναλογικά με τον μόνιμο πληθυσμό της Ελλάδος (11.000.000), η χώρα μας διαθέτει μεγαλύτερη δυναμική από την πλέον τουριστική χώρα του κόσμου, τη Γαλλία (πληθυσμός 66.000.000).
Η Γαλλία, υπερτερεί σημαντικά της Ελλάδος στους εναλλακτικούς τρόπους τουρισμού.
Πρέπει να τονιστεί η σημασία του εναλλακτικού τουρισμού στην ανάπτυξη μίας τουριστικής χώρας.
Κίνητρο για την προώθηση ενός τέτοιου δυνατού προϊόντος, είναι το πρόσθετο εισόδημα στα ταμεία του κράτους που απορρέει από την εισροή επισκεπτών και την παροχή υπηρεσιών και τοπικών προϊόντων.
Στην Ελλάδα κυριαρχεί η αντίληψη πως τουρισμός είναι μόνο η δραστηριότητα που έχει να κάνει με τον τουρισμό διασκέδασης.
Ωστόσο, πρόσθετες πηγές εισοδήματος για τους πολίτες (εξασφάλιση θέσεων εργασίας)
και το κράτος, αποτελούν οι εναλλακτικές μορφές τουρισμού που είναι σε θέση να εξασφαλίσουν προσέλευση τουριστών σε 12μηνη βάση για τη χώρα μας.
Χάρη στο φυσικό κάλος της χώρας μας, προσελκύουμε έναν μεγάλο αριθμό τουριστών διασκέδασης (μαζικός τουρισμός) με οφέλη :
Συνεισφορά στο ΑΕΠ.
Ανάπτυξη υποδομών και ανάπτυξη περιφερειών.
Συνεισφορά στο ισοζύγιο πληρωμών.
Συνεισφορά στην απασχόληση και οικονομική ανάπτυξη των τοπικών κοινωνιών.
Υπάρχουν βέβαια και μειονεκτήματα :Μονοδιάστατη τουριστική ανάπτυξη.
Εγκλωβισμός τουριστικού προϊόντος.
Υποτίμηση του brand name “Ελλάδα”.
Αποκλεισμός από δημοφιλείς τουριστικές δραστηριότητες.
Η Ελλάδα, για πολλές δεκαετίες, παρά τα προβλήματα του εκπαιδευτικού μας συστήματος, έχει παράγει εξειδικευμένο προσωπικό, το οποίο είτε είναι πλέον άνεργο,
ή αναζητά εργασία εκτός Ελλάδος σε τομείς που θα μπορούσε η χώρα μας να τους απορροφήσει.
Σε αυτό το σημείο θα πρέπει να τονίσουμε πως ο σημαντικότερος παράγοντας προσέλκυσης εγχώριων και μη επενδύσεων στον μαζικό αλλά και στον εναλλακτικό τουρισμό, αποτελεί  η εφαρμογή της πρόταση της ‘Ενωσης Κεντρώων για αναμόρφωση του φορολογικού μας συστήματος και του επιχειρηματικού μας περιβάλλοντος.
Για τον μεν μαζικό τουρισμό, η ‘Ενωση Κεντρώων προτείνει την φορολογική νομοθέτηση και ίδρυση των Τουριστικών Εταιρών (ΤΟ.ΕΤ),
για τις δε εναλλακτικές μορφές τουρισμού, η ‘Ενωση Κεντρώων προτείνει είτε την συγχώνευση δραστηριοτήτων μικρότερων επιχειρηματικών μονάδων τουρισμού (ΤΟ.ΕΤ),
είτε την ίδρυση νέων μέσα στα υπάρχοντα πλαίσια επιχειρηματικής δραστηριότητας.
Σε κάθε περίπτωση, ο τουρισμός παραμένει η βαριά βιομηχανία της χώρας μας, με μεγάλη συνεισφορά στο ΑΕΠ της Ελλάδος (20,4%, στοιχεία του 2014)
και σε συνεισφορά σε άμεσες και έμμεσες θέσεις εργασίας.
Προϋποθέσεις για την διατήρηση του μαζικού τουρισμού αλλά και ανάπτυξη του εναλλακτικού, είναι η βελτίωση υπαρχόντων υποδομών όπως δρόμοι, μαρίνες, σιδηροδρομικό δίκτυο, αεροπορικές μεταφορές και συγκοινωνίες.
Ιαματικός τουρισμός(SPA) - συνδέεται με επισκέψεις σε τουριστικούς χώρους για τη θεραπεία διαφόρων ασθενειών (π.χ. τη θεραπεία άγχους,τη ψυχοθεραπεία,τη φυσιοθεραπεία, τη χαλάρωση, τη διατροφή, την ομορφιά, κλπ.),
καθώς και για ξεκούραση και αναζωογόνηση του σώματος και της ψυχής.
Αθλητικός τουρισμός αναψυχής - συνδέεται με όλες τις μορφές ενεργητικής και παθητικής συμμετοχής σε αθλητικές εκδηλώσεις.
Η συμμετοχή μπορεί να είναι τυχαία ή και οργανωμένη, μπορεί να πραγματοποιείται για επιχειρηματικούς σκοπούς ή και για άλλους λόγους.
Χωρίζεται σε δύο κατηγορίες: Παρακολούθηση των ευρωπαϊκών και παγκοσμίων κυπέλλων και πρωταθλημάτων, Ολυμπιακών Αγώνων και τα μεγάλα διεθνή τουρνουά.
- Ενεργή συμμετοχή σε αθλητικές εκδηλώσεις ή διαγωνισμούς, όπως το γκολφ, τένις, ποδόσφαιρο, μπάσκετ, κωπηλασία κλπ.
Αγροτουρισμός - αναπτύσσεται, όπως υποδηλώνει το όνομα του κυρίως σε αγροτικές περιοχές της χώρας
και σχετίζεται με κοινωνικές, περιβαλλοντικές και πολιτισμικές αξίες της περιοχής.
Θρησκευτικός τουρισμός - συνδέεται με την επίσκεψη στα βυζαντινά μνημεία, μνημεία εκκλησιαστικής αρχιτεκτονικής, εκκλησίες και μοναστήρια.
Θαλάσσιος τουρισμός - περιλαμβάνει ένα εύρος δραστηριοτήτων με επίκεντρο τη θάλασσα (ναύλωση σκαφών, δημοφιλή ταξίδια με κρουαζιέρες κ.τ.λ ).
Πολιτιστικός τουρισμός - ιδανική μορφή τουρισμού για όσους επιθυμούν να ανακαλύψουν
και να μάθουν για την κουλτούρα και τον πολιτισμό διαφόρων περιοχών, να λαμβάνουν ενεργά μέρος σε σεμινάρια και εργαστήρια,
καθώς και γνώση της παραδοσιακής τέχνης - βυζαντινή ζωγραφική, φωτογραφία, κεραμική, γλυπτά, τοιχογραφίες, μουσικά όργανα, κλπ.
Εκπαιδευτικός τουρισμός – απευθύνεται κυρίως στους νέους.
Βασικός σκοπός είναι εκμάθηση (επαγγελματική κατάρτιση του ταξιδιώτη , απόκτηση ειδικών γνώσεων, απόκτηση νέων εμπειριών).
Συνεδριακός τουρισμός - τουριστικός προορισμός, άμεσα συνδεδεμένος με την οργάνωση και συμμετοχή σε συνέδρια, σεμινάρια και εκθέσεις.
Τα τελευταία χρόνια, ο συνεδριακός τουρισμός αναπτύσσεται με ραγδαίους ρυθμούς και αποτελεί ένα σημαντικό τμήμα της τουριστικής αγοράς σε διεθνές επίπεδο.
Οικοτουρισμός - μια μορφή τουρισμού που έχει αναπτυχθεί χρησιμοποιώντας τους πόρους του περιβάλλοντος: βουνά, λίμνες, λιμνοθάλασσες, κοιλάδες, σπηλιές, πλούσια χλωρίδα και πανίδα. Συνοπτικά είναι περιοχές που προκαλούν υψηλό γεωλογικό ενδιαφέρον.
Ιατρικός τουρισμός - μια κατεύθυνση του τουρισμού, στόχος της οποίας είναι η οργάνωση μίας οικονομικά ανταγωνιστικής ιατρικής φροντίδας του ασθενούς στο εξωτερικό.
Μεταλλευτικός/γεωλογικός τουρισμός - μια μορφή μεταλλευτικής ή γεωλογικής περιήγησης σε περιοχές με παρόν αλλά και παρελθόν στη μεταλλευτική δραστηριότητα.
Σημαντικός φορέας ανάπτυξης, κατά το μοντέλο των Αγροτικών Εταιριών που προτείνει η ‘Ενωση Κεντρώων,
είναι η ίδρυση - συνένωση - συνεργασία σε εταιρική μορφή, μικρών και τοπικών επιχειρήσεων τουριστικών υπηρεσιών, με σκοπό την από κοινού προώθηση των παρεχόμενων υπηρεσιών της περιοχής τους.
Τουριστικές Εταιρίες (ΤΟ.ΕΤ)Σκοπός μιας ΤΟ.ΕΤ είναι συνεργατική ενοποίηση και τυποποίηση τουριστικών - ξενοδοχειακών - καταλυμάτων και λοιπών υπηρεσιών φιλοξενίας της Ελλάδος, με βάση γεωγραφικό προσδιορισμό.
Δημιουργία και κατοχύρωση τουριστικού brand name περιοχής με βάση γεωγραφικό προσδιορισμό.
Δυνατότητα οικειοθελούς συμμετοχής όλων των τουριστικών επιχειρηματικών μονάδων της προσδιορισθείσας περιοχής.
Δυνατότητα να έχει ως αρχικό κεφάλαιο και περιουσία, την ακίνητη περιουσία των συμμετεχόντων μονάδων.
Δυνατότητα συνεργασίας με άλλες ΤΟ.ΕΤ (ανεξαρτήτως γεωγραφικής θέσης) για την συνδυαστική παροχή υπηρεσιών.
Μια ΤΟ.ΕΤ δύναται να προβαίνει στην ίδρυση και λειτουργία θυγατρικής και με χαρακτήρα παροχής υπηρεσιών διαφήμισης και ενημέρωσης και με τους νόμους που διέπουν την λειτουργία τους (Ο.Ε, Ε.Ε, ΕΠΕ, ΑΕ, ΙΚΕ) σε άλλες περιοχές με σκοπούς ενημέρωσης διαθέσιμων υπηρεσιών φιλοξενίας και τουρισμού στην προσδιορισθείσα γεωγραφική περιοχή.
Δυνατότητα συνεργασίας με τις Αγροτικές Εταιρίες της περιοχής τους για προώθηση των τοπικών προϊόντων της προσδιορισθείσας γεωγραφική περιοχή που και οι δύο εκπροσωπούν.
Φορολογική μεταχείριση των ΑΓ.ΕΤ ισότιμη με κάθε άλλη επιχειρηματική δραστηριότητα,
φορολογούμενη σύμφωνα με την πρόταση της ‘Ένωσης Κεντρώων για ριζική αναμόρφωση του φορολογικού πλαισίου της Ελλάδος
και βελτίωση του επιχειρηματικού περιβάλλοντος.
Η πρόταση της ‘Ένωσης Κεντρώων για την συνδυαστική ανάπτυξη της πρωτογενούς παραγωγής και του τουρισμού, στοχεύει στο να έχει τη δυνατότητα ο επισκέπτης της χώρας μας να γεύεται υψηλού επιπέδου Ελληνική φιλοξενία και υψηλού επιπέδου τρόφιμα και προϊόντα της Ελληνικής γης και μόνο.
Με αυτό τον τρόπο, επιτυγχάνουμε μέγιστη διαφημιστική εισχώρηση σε άλλες αγορές (word of mouth),
με πολύ μικρότερο κόστος προϊοντικής προώθησης για τον πρωτογενή τομέα,
καθώς ο επισκέπτης - καταναλωτής έχει την ευκαιρία, επισκεπτόμενος τη χώρα μας να γευθεί τα τοπικά προϊόντα και σε δεύτερη φάση να τα αναζητήσει στην πατρίδα του.
Ασφαλιστικά Ταμεία Επαγγελματιών - Επιτηδευματιών16/04/2015 @ 17:20  Η καινοτομία, η εξωστρέφεια, η επανεκκίνηση της παραγωγής, είναι αδιαμφισβήτητα ευγενείς στόχοι που θέτει μια χώρα στην προσπάθεια που κάνει για ανάπτυξη.
Για να επιτευχθούν όμως αυτοί οι στόχοι και να τους υλοποιήσεις πρέπει να διαθέτεις υποδομές και αυτές τις βάσεις, ως κράτος να μην τις χάνεις κάτω από τα πόδια σου καθημερινά.
από την άλλη δε έχουν προκαλέσει οικονομική δυσπραγία στα ασφαλιστικά ταμεία:
Αδυναμία πληρωμής συντάξεων λόγω έλλειψης εσόδων από τους επαγγελματίες που αδυνατούν να εξυπηρετήσουν τις υποχρεώσεις τους, λόγω της συρρίκνωσης του ΑΕΠ (μείωση κατανάλωσης και μείωση ζήτησης υπηρεσιών).
Για να επιτευχθούν όμως αυτοί οι στόχοι και να τους υλοποιήσεις πρέπει να διαθέτεις υποδομές και αυτές τις βάσεις, ως κράτος να μην τις χάνεις κάτω από τα πόδια σου καθημερινά.
Η ίδια η Τρόϊκα (Θεσμοί), από τον Ιούλιο του 2014, εκτίμησε πως από τα 67,5 δις € των αναμενόμενων εσόδων του Ελληνικού Κράτους από φορολογία και πρόστιμα ιδιωτών και επιχειρήσεων, η δυνατότητα είσπραξης ανέρχεται μόλις στα 17,5 δις €.
Τα δε υπόλοιπα 50 δις €, είναι αδύνατο να εισπραχθούν, είτε επειδή υπάρχει ολική αδυναμία εξόφλησης, είτε επειδή πρόκειται για τεράστια πρόστιμα ακόμη και για ήσσονος σημασίας φορολογικές παραβάσεις.
Η ‘Ενωση Κεντρώων, δεν θα αντιτίθετο στην ιδέα της ενοποίησης των ασφαλιστικών ταμείων σε έναν ενιαίο φορέα,
με την προϋπόθεση πως πρώτιστα θα ρυθμιστεί το θέμα των οφειλών με έναν τρόπο απλό,
που σκοπό έχει να ομαλοποιήσει τη ροή εσόδων των ταμείων και να τα επαναφέρει σε ορίζοντα 5 ετών σε βιώσιμη κατάσταση
ενώ ταυτόχρονα επιδιώκουμε να μη θίξουμε όσους κατάφεραν, εν μέσω κρίσης, να διατηρήσουν την ομαλή απόδοση των εισφορών στα ασφαλιστικά τους ταμεία.
Προτείνουμε: Παύση διώξεων και απειλών κατάσχεσης για οφειλές προς τα Ασφαλιστικά Ταμεία Επαγγελματιών - Επιτηδευματιών.
Φορολογικός έλεγχος υπαρκτών εισοδημάτων και διασταύρωση στοιχείων με τράπεζες για ύπαρξη αποκρυφθέντων εισοδημάτων
και διαχωρισμός σε επαγγελματίες με αποδεδειγμένη δυσκολία ή και ολική αδυναμία πληρωμής, από το 2009 και μετά και σε επαγγελματίες που ηθελημένα δεν προέβησαν σε εξόφληση, ενώ είχαν τη δυνατότητα.
Υποχρεωτική για τις τράπεζες ρύθμιση όλων των επαγγελματικών δανείων,  που έχουν χαρακτηριστεί από το 2009 και μετά ως “κόκκινα δάνεια”.
Διαχωρισμός των οφειλών προς τον Ασφαλιστικά Ταμεία Επαγγελματιών - Επιτηδευματιών στους τομείς Σύνταξης και Υγείας.
Να διαγραφούν οι τόκοι και τα πρόστιμα για τις οφειλές στα Ασφαλιστικά Ταμεία Επαγγελματιών - Επιτηδευματιών.
Διαγραφή χρεώσεων για τις υπηρεσίες υγείας που δεν έχουν παρασχεθεί αλλά έχουν χρεωθεί.
Στην συντριπτική πλειοψηφία των περιπτώσεων, ο ΟΑΕΕ και τα λοιπά ταμεία επαγγελματιών, έχουν επιβάλει χρεώσεις για υπηρεσίες που δεν έχουν παρασχεθεί (τομέας Υγείας) αποκλείοντας τους ανασφάλιστους ασφαλισμένους τους από νοσοκομειακή περίθαλψη και λοιπές παροχές υγείας.
αλλά έχουν χρεωθεί, στις διεκδικήσεις για κατάσχηση  περιουσιακών στοιχείων των ανασφάλιστων επαγγελματιών και εμπόρων.
Το θέατρο του παραλόγου συνεχίζεται, με την απαίτηση του ΟΑΕΕ για καταβολή των εισφορών αυτών σε άτομα που αδυνατούν πλέον να αντεπεξέλθουν στις συμβατικές τους υποχρεώσεις, πόσο μάλλον στις υποχρεώσεις προς τα ασφαλιστικά τους ταμεία.
Κεφαλαιοποίηση εισφορών του Τομέα Σύνταξης και να αφαιρείται το ποσό, σταδιακά, από το ποσό της σύνταξης του ασφαλισμένου.
Να δίνεται η δυνατότητα στον ασφαλισμένο να επιλέγει ο ίδιος την ασφαλιστική του κατηγορία ή...
...να έχει την επιλογή πληρωμής εισφορών, βάσει ποσοστού επί του πραγματικού του εισοδήματος του και όχι πάγιου ποσού.
Να διευκολυνθεί το τρέχον σώμα ασφαλισμένων να εξοφλήσει τις οφειλές προς το ταμείο του, σε ποσά ανάλογα των πραγματικών εισοδημάτων.
Εφαρμόζοντας αυτά τα μέτρα, ο ΟΑΕΕ και τα άλλα Ασφαλιστικά Ταμεία Επαγγελματιών - Επιτηδευματιών, μπορεί να γίνουν ξανά και μέσα σε 4 ως και 6 μήνες, ασφαλιστικοί φορείς με απαρχή ρευστότητας,
βιώσιμοι και προπαντός  ασφαλιστικοί φορείς που δεν θα λειτουργούν ως αντίπαλοι των ασφαλισμένων τους αλλά ως σύμμαχοι και δεν θα αποτελούν αποτρεπτικό παράγοντα νέας επιχειρηματικής δραστηριότητος,
αποδεικνύοντας έμπρακτα πως δεν έχουν ως λόγο ύπαρξης την υφαρπαγή περιουσιών των συμπολιτών μας.
Με αυτά τα μέτρα, δεν πλήττονται οι ασφαλισμένοι, που κατάφεραν να είναι συνεπείς στις υποχρεώσεις τους ως τώρα, μιας και δεν θα αφαιρείται κανένα ποσό από την σύνταξή τους,
ενώ στο ενδιάμεσο διάστημα είχαν και έχουν αδιάλειπτη παροχή υπηρεσιών του Τομέα Υγείας του Ταμείου τους.
* Ως Ασφαλιστικά Ταμεία Επαγγελματιών - Επιτηδευματιών λογίζονται όλα τα ασφαλιστικά ταμεία που δεν έχουν υπαχθεί στο ΙΚΑ
και αφορούν όσους ασκούν επιχειρηματική δραστηριότητα ή επιτήδευμα και όχι εργαζόμενους. Ενδεικτικά αναφέρουμε ταμεία όπως : ΟΑΕΕ, ΤΣΜΕΔΕ, ΤΣΑΥ κτλ.
Πρωτογενής παραγωγή : Αγροτική οικονομία16/04/2015 @ 17:16Αγροτική Οικονομία Η γεωργία στην Ελλάδα, έχει συρρικνωθεί τις τελευταίες δεκαετίες από 40% στο ευτελές 2,5%.
Και αυτό διότι δε μπορεί να λαμβάνεται ως γεωργικός πληθυσμός των αυτασφαλισμένων από ανάγκη, οι οποίοι δηλώνουν αγρότες ώστε να λαμβάνουν αγροτική σύνταξη για να εξασφαλίσουν λίγο καλύτερες συνθήκες επιβίωσης ή και των ετεροεπαγγελματιών.
Ενώ υπάρχουν βέβαια και αυτοί που έχουν ως δεύτερη ασχολία την αγροτική δραστηριότητα, για παράδειγμα ιδιοκτήτες χωραφιών με ελιές ή αμπέλια, οι πραγματικοί αγρότες είναι πολύ λίγοι.
Απροστάτευτοι και αυτοί πλέον και βασιζόμενοι πάντοτε στις ευρωπαϊκές και κρατικές επιδοτήσεις είναι εκτεθειμένοι σε πολλούς κινδύνους.
Υπάρχουν δυσκολίες που προκύπτουν από τις απαγορεύσεις της Ευρωπαϊκής Ένωσης σχετικά με τις κρατικές επιδοτήσεις.
Αυτές οι απαγορεύσεις έχουν γίνει συνειδητά.
Ο αριθμός των αγροτών σε άλλες χώρες της Ε.Ε. υπερέβαινε το 40%, 50% ή ακόμα και 60%.
Πλέον αυτό δεν ισχύει.
Το ποσοστό των αγροτών στις περισσότερες ευρωπαϊκές χώρες κυμαίνεται από 2,5% έως 5%, κάτι το οποίο έγινε συνειδητά.
Αυτό συνέβη γιατί στην Ε.Ε. κυριαρχεί πλέον το μοντέλο ανάπτυξης της παροχής υπηρεσιών ( πχ. διαφημιστικές εταιρείες, τράπεζες, εταιρείες τεχνικών μελετών κτλ),
ενώ έχει εξάγει τη βιομηχανία της σε αναπτυσσόμενες χώρες.
Με τον τρόπο αυτό προσπαθεί να διατηρήσει μια ισορροπία μεταξύ ανάπτυξης και δαπανών.
Με τον τρόπο αυτό στηρίζει και τις αναπτυσσόμενες χώρες, ενώ διατηρεί το κόστος παραγωγής σε χαμηλότερη τιμή, αφού τα ημερομίσθια σε αυτές τις χώρες είναι σε μικρότερα επίπεδα.
Αντί της κλασσικής αντίληψης περί φιλανθρωπίας προσφέροντας χρήμα που θα μπορούσε να τύχει κακοδιαχείρισης από διεφθαρμένους ηγέτες και επιτήδειους με επιπτώσεις στην ποιότητα ζωής των κατοίκων,
η Ε.Ε. στηρίζει έμπρακτα τις αναπτυσσόμενες χώρες εγκαθιστώντας εκεί τη βιομηχανία της.
Μέχρι πρότινος σε αυτές τις χώρες συγκαταλέγονταν και οι χώρες του πρώην ανατολικού μπλοκ,
ενώ η Ε.Ε. από θέση ισχύος πλέον, επανεισήγαγε τα προϊόντα με την προστιθέμενη αξία τους αλλά σε φθηνότερες τιμές.
Αυτά τα πράγματα ουδέποτε έχουν ειπωθεί στην Ελλάδα, δηλαδή τι είναι Ευρωπαϊκή Ένωση, ποιος είναι ο σκοπός της και πως αυτή άλλαξε τον παραγωγικό χάρτη όλων των χωρών της Ευρωπαϊκής ηπείρου.
Δε γνωρίζουμε ποια διάδοση είχαν αυτά τα δεδομένα σε άλλες χώρες.
Στην Ελλάδα πάντως πολύ λίγο έως και καθόλου, δεν έγινε ενημέρωση για αυτά τα θέματα ανάπτυξης και παραγωγικότητας.
Στην Ένωση Κεντρώων, πιστεύουμε πως μπήκαμε στο Ευρώ χωρίς η οικονομία μας να διαθέτει τις απαραίτητες υποδομές για να αντεπεξέλθει στις προκλήσεις.
Η είσοδος της Ελλάδας στην Ευρωζώνη, ήταν κυρίως μια συναλλαγή γεωπολιτική, ώστε η Ελλάδα να αποτελέσει το ανάχωμα στα διαρκώς αυξανόμενα μεγέθη της Τουρκικής οικονομίας.
Η Ελλάδα όχι μόνο δεν αξιοποίησε τις προοπτικές που παρουσιάστηκαν με την είσοδο στην Ευρωζώνη ώστε να γίνει μια εξορθολογισμένη οικονομία υπηρεσιών,
αλλά διατήρησε τις παθογένειες που την χαρακτήριζαν.
Στην Ελλάδα διαθέτουμε τις προϋποθέσεις για ουσιαστική ανάπτυξη μέσω των τριών κλάδων που αποτελούν τη δύναμη μας:
Πρωτογενής παραγωγή (γεωργία, κτηνοτροφία, αλιεία, μεταλλεύματα), ναυτιλία και τουρισμός.
έχουμε τη δυνατότητα να επιτύχουμε τους στόχους της έναρξης ουσιαστικής ανάπτυξης εντός 5 ετών.
Τι προτίθεται να κάνει η Ε.Κ. για τους αγρότες.Μέσα στο πνεύμα της Ε.Ε., πιστεύουμε τους λίγους αγρότες που απέμειναν πως πρέπει να τους προστατεύσουμε,
αλλά και να ενθαρρύνουμε νέους και παλαιούς αγρότες να ασχοληθούν με την αγροτική παραγωγή σε καθαρά επιχειρηματική βάση.
Αυτό μπορεί να γίνει με:Απόδοση γης με φθηνότερο ενοίκιο ώστε να αυξηθεί το εδαφικό πεδίο των δραστηριοτήτων των αγροτών.
Αύξηση της δανειοληπτικής ικανότητας αγροτών για αγορά λιπασμάτων, εξοπλισμού, μηχανημάτων και άλλων συναφών προς τη δραστηριότητά τους ειδών σε ένα αμιγώς επιχειρηματικό μοντέλο αγροτικής εταιρίας.
Δημιουργία τιμών προστασίας των προϊόντων και πληρωμή από τη μεταποίηση στον παραγωγό με εγγύηση του κράτους.
Βοήθεια προς τους αγρότες για καινοτομία στη συσκευασία ώστε να βελτιώσουν την εικόνα των προϊόντων τους.
Εφαρμογή συστημάτων διασφάλισης ποιότητας.
Δημιουργία εθνικών προτύπων απλών και εύκολα ελεγχόμενων
Η Ένωση Κεντρώων προτείνει επίσης την δυνατότητα ίδρυσης Αγροτικών Εταιριών (ΑΓ.ΕΤ):
Οι Αγροτικές Εταιρίες, είναι μια ιδιόμορφη μορφή τοπικής συνεταιριστικής - εμπορικής εταιρίας με αντικείμενο επιχειρηματικότητας την παραγωγή, τυποποίηση και διάθεση των αγροτικών προϊόντων μιας περιοχής με βάση γεωγραφικό προσδιορισμό*.
Αγροτικές Εταιρίες :Σκοπός μιας ΑΓ.ΕΤ είναι η παραγωγή, τυποποίηση και ανάπτυξη δικτύου διανομής στο εσωτερικό της Ελλάδος, αλλά και στο εξωτερικό των προϊόντων της περιοχής.
Δημιουργία και κατοχύρωση brand name περιοχής και εμπορικών σημάτων των προϊόντων της περιοχής.
Δυνατότητα οικειοθελούς συμμετοχής όλων των παραγωγών της προσδιορισθείσας περιοχής.
Δυνατότητα να έχει ως αρχικό κεφάλαιο και περιουσία τις εκτάσεις γης των παραγωγών.
Δυνατότητα ενσωμάτωσης παραγωγών γειτονικής και μόνο περιοχής στον κύκλο παραγωγής της.
Δυνατότητα συνεργασίας με άλλες ΑΓ.ΕΤ (ανεξαρτήτως γεωγραφικής θέσης) για την διανομή μη ανταγωνιστικών προϊόντων στην τοπική αγορά και όχι μόνο.
Μια ΑΓ.ΕΤ δύναται να προβαίνει στην ίδρυση και λειτουργία θυγατρικής με καθαρό εμπορικό χαρακτήρα και με τους νόμους που διέπουν την λειτουργία τους (Ο.Ε, Ε.Ε, ΕΠΕ, ΑΕ, ΙΚΕ) σε άλλες περιοχές με σκοπούς :
- Δημιουργία καταστημάτων αποκλειστικά λιανικής διάθεσης των προϊόντων της
- Δημιουργία δικτύου λιανικής πώλησης με τη μέθοδο shop-in-shop.
Φορολογική μεταχείριση των ΑΓ.ΕΤ ως ισότιμη με κάθε άλλη επιχειρηματική δραστηριότητα, φορολογούμενη σύμφωνα με την πρόταση της ‘Ένωσης Κεντρώων για ριζική αναμόρφωση του φορολογικού πλαισίου της Ελλάδος
και βελτίωση του επιχειρηματικού περιβάλλοντος.
Η πρόταση της Ένωσης Κεντρώων για την ανάπτυξη της πρωτογενούς παραγωγής τροφίμων στοχεύει στο να μεγιστοποιήσει τη χρήση των διαθέσιμων εκτάσεων παραγωγής,
να αποκτήσει η Ελλάδα μας όση, το δυνατόν μεγαλύτερη αυτάρκεια στην παραγωγή τροφίμων και το δυνατόν να τυποποιεί και να εξάγει.
Ενδεικτικά, αναφέρουμε το παράδειγμα του μελισσοκομικού κλάδου: Η Ελλάδα διαθέτει ιδανικές συνθήκες για τη μελισσοκομία.
Η ανάπτυξή της όμως στη χώρα μας δεν είναι ανάλογη με όση επιτρέπουν οι κλιματολογικές συνθήκες της
ώστε να αναχθεί ο κλάδος σε επίπεδο βιομηχανικής παραγωγής, όπως έχουν κάνει άλλες χώρες (ΗΠΑ, Καναδάς, Ρωσία).
Ως αποτέλεσμα η εγχώρια παραγωγή δεν καλύπτει καν τις ανάγκες της εγχώριας κατανάλωσης και οι ανάγκες της Ελληνικής αγοράς συμπληρώνονται από εισαγωγές.
* Ως γεωγραφικός προσδιορισμός, ορίζονται τα όρια των Περιφερειακών Ενοτήτων της Ελλάδος.
Φορολογία - ΦΠΑ16/04/2015 @ 17:08 Υπολογίζεται πως η ετήσια απώλεια κρατικών εσόδων από την μη απόδοση του ΦΠΑ φτάνει στο ύψος των 10 έως και 12 δις Ευρώ.
Είναι εύκολο να καταλογίσουμε ευθύνες στις επιχειρήσεις και στους επαγγελματίες για μη απόδοση του ΦΠΑ.
αλλά το έλλειμμα στο ΦΠΑ δεν οφείλεται αποκλειστικά στην απάτη εφόσον η μη καταβολή ΦΠΑ, μεταξύ άλλων, οφείλεται επίσης σε πτωχεύσεις, στην αφερεγγυότητα,  στα στατιστικά σφάλματα, στις καθυστερημένες πληρωμές και στη φοροαποφυγή. (23-10-2014, http://news.in.gr/economy/article/?aid=1231358079)
Ωστόσο, σε ένα μεγάλο ποσοστό, λόγω της υπέρογκης φορολογίας των πολιτών και των επιχειρήσεων, το έσοδο του ΦΠΑ αποτελεί για πολλούς συμπολίτες μας το μόνο διαθέσιμο εισόδημα προς κάλυψη των αναγκών επιβίωσης.
Η απλοποίηση της φορολογίας στοχεύει σε δικαιότερη φορολόγηση με ταυτόχρονη φοροδοτικότητα με βάση την πραγματική οικονομική ικανότητα του πολίτη.
Φοροδιαφυγής :Υποχρέωση όλων των επαγγελματιών, κάθε κατηγορίας (πχ γιατρών, δικηγόρων) στην εγκατάσταση και χρήση φορολογικού εξοπλισμού (ταμειακής  φορολογικής μηχανής / Η/Υ και on-line φορολογικού μηχανισμού).
Ηλεκτρονική διασύνδεση του φορολογικού μηχανισμού με την Εφορία.
Ενσωμάτωση όλων των αποδείξεων παροχής υπηρεσιών και πώλησης αγαθών στις φορολογικές δηλώσεις φυσικών και νομικών προσώπων χωρίς καμία εξαίρεση (πχ αποδείξεις από γιατρούς), ως έξοδα αφαιρετέα από το συνολικό εισόδημα.
Φορολόγηση του καθαρού πλέον εισοδήματος με ενιαίο ποσοστό της τάξης του 15%.
Εντός 5ετίας σταδιακή κατάργηση της προκαταβολής φόρου από επιχειρήσεις και ιδιώτες
καθώς επίσης σταδιακή ταυτόχρονη σύμπτυξη οφειλών μεταξύ κράτους και νομικών - φυσικών προσώπων (για σταδιακή, αν όχι εξάλειψη, τουλάχιστον μείωση του φαινομένου να οφείλει το κράτος στους ιδιώτες και στις επιχειρήσεις χρήματα από επιστροφή φόρων).
Πίνακας σταδιακής κατάργησης προκαταβολής φόρου :- 1ο έτος : 55%- 2ο έτος : 40%- 3ο έτος : 30%- 4ο έτος : 20%- 5ο έτος : 10%Εντός 5ετίας, σταδιακή μείωση των συντελεστών ΦΠΑ από 23% σε 15% με βάση τον παρακάτω πίνακα :- 1ο έτος : 23%- 2ο έτος : 21%- 3ο έτος : 19%- 4ο έτος : 17%- 5ο έτος : 15%Ταυτόχρονη κατάργηση όλων των άλλων ΦΠΑ και ενσωμάτωση τους στον μοναδικό και ενιαίο συντελεστή  (ακολουθεί παράδειγμα συντελεστή 6,5%) :- 1ο έτος : 8%- 2ο έτος : 10%- 3ο έτος : 12%.- 4ο έτος : 13,5%- 5ο έτος : 15%
Με το πέρας της 5ετίας και την εξομάλυνση των συντελεστών ΦΠΑ, πλήρης κατάργηση χρεώσεων χαρτοσήμου και επιβολή του ενιαίου συντελεστή ΦΠΑ σε όλες τις εγχρήματες συναλλαγές.
Με το πέρας της 5ετίας και την εξομάλυνση των συντελεστών ΦΠΑ και φορολόγησης νομικών και φυσικών προσώπων, παύση φορολόγησης συνταξιούχων και επιδομάτων.
Θέσπιση Ορίου Αφορολογήτου Εισοδήματος (ΟΑΕ), ίσο με 20 φορές το βασικό μισθό (Ν) : Ν Χ 20 = ΟΑΕ.
Άμεση κατάργηση συμβάσεων - συμφωνιών μεταξύ κράτους και ιδιωτών για μείωση φορολογικών συντελεστών.
Πλεονεκτήματα :Απλοποίηση φορολογικών διαδικασιών.
Η ύπαρξη εξαιρέσεων στο φορολογικό σύστημα / συντελεστών ΦΠΑ / συντελεστών φορολόγησης ιδιωτών και επιχειρήσεων οδηγεί σε παραβατικότητα,
αφού σε πολλές περιπτώσεις γεννάται το αίσθημα αδικίας και διαχωρισμού μεταξύ των  φορολογουμένων σε ευνοούμενους και αδικημένους.
Απαλοιφή των πολύπλοκων διατάξεων σχετικά με τους πολλαπλούς συντελεστές ΦΠΑ, που εξαιτίας της πολυπλοκότητας και των πολλαπλών εξαιρέσεων και κατηγοριών ΦΠΑ, δημιουργούν νομικά και εισπρακτικά κενά οδηγώντας τους φορολογουμένους σε παραβατικότητα.
Ουσιαστικά, προωθείται η εξαφάνιση των φορολογικών παραθύρων για αποφυγή πληρωμής φόρων.
Μείωση κόστους συντήρησης του TAXIS (ήδη μικρότερος αριθμός υπαλλήλων μπορεί να διαχειρίζεται μεγαλύτερο αριθμό δεδομένων).
Συμμετοχή των πολιτών στα έσοδα του κράτους, σύμφωνα με τη φοροδοτική τους ικανότητα.
Συμμετοχή όλων ανεξαιρέτως των πολιτών στα έσοδα του κράτους, με έμμεσο αλλά και άμεσο τρόπο.
Προστασία των χαμηλοτέρων εισοδημάτων από επιπρόσθετη φορολόγηση καθώς θα συμμετέχουν σε αυτή έμμεσα μέσω της συλλογής αποδείξεων που θα αποδεικνύουν την φοροδοτικότητα τους.
Ψηφιακή Ελλάδα29/03/2015 @ 01:40Η 'Ενωση Κεντρώων λειτουργεί με τις αρχές της Δημοκρατίας μας, τις διεθνείς συμβάσεις για τα Ανθρώπινα δικαιώματα (Οικουμενική Διακήρυξη για τα Ανθρώπινα Δικαιώματα του ΟΗΕ, την Ευρωπαϊκή Σύμβαση για τα Δικαιώματα του Ανθρώπου) και τις διατάξεις του Καταστατικού της.
Η συμμετοχή των πολιτών στην διακυβέρνηση της Ελλάδος είναι στοιχείο απαραίτητο για την εύρυθμη διακυβέρνηση της χώρας.
Η ‘Ένωση Κεντρώων, συνεργάζεται με κόμματα και κινήματα που ασπάζονται και υπηρετούν τις βασικές αυτές αρχές και αποδέχεται πλήρως τις αρχές που διέπουν το Ίδρυμα Ελεύθερου Λογισμικού ( https://www.fsf.org ) και του Ευρωπαϊκού Ιδρύματος Ελεύθερου Λογισμικού (https://fsfe.org ) και επιδιώκει  :
Μέγιστη δυνατή μείωση χρήσης χαρτιού στις συναλλαγές μεταξύ Δημοσίου και Ιδιωτικού τομέα αλλά και εντός φορέων του Δημοσίου τομέα.
Διαφάνεια σε όλα τα επίπεδα της Δημόσιας Διοίκησης.
Δημοσιοποίηση σε κάθε βήμα όλων των ενεργειών σε φορείς του Δ.Τ μέσω διαδικτύου.
Ελεύθερη πρόσβαση του ατόμου στην γνώση και τον πολιτισμό.
Σεβασμός της προσωπικής ελευθερίας, της ελευθερίας της έκφρασης, της ιδιωτικής ζωής και του απορρήτου των επικοινωνιών.
Διασφάλιση πλήρους ελευθερίας του λόγου.
Ανοιχτό λογισμικόΜέσω της υιοθέτησης και χρήσης ανοιχτών προτύπων λογισμικού, η Ελλάδα είναι σε θέση να χρησιμοποιήσει στο μέγιστο το δυναμικό όλων των εκπαιδευτικών ιδρυμάτων Πληροφορικής.
Μέσω διαγωνισμών που μπορούν να τρέχουν όλο το χρόνο αλλά και δράσεων που κάλλιστα μπορούν να αναλάβουν και να τρέξουν τα εκπαιδευτικά ιδρύματα της χώρας μας,
μπορεί να επιτευχθεί η εξοικείωση όλων των γενεών του πληθυσμού μας με τις ψηφιακές ευκολίες.
Η εκτεταμένη χρήση Ανοιχτών Προτύπων στην Ελλάδα παρέχει πολλαπλά οφέλη για τη χώρα μας :
Απεξάρτηση από ιδιοταγούς κώδικα πληροφοριακά συστήματα και ελευθερία στην ανάπτυξη εφαρμογών που να καλύπτουν στο 100% τις ανάγκες του Ελληνικού κράτους.
Μείωση κόστους αγοράς και συντήρησης συστημάτων ιδιοταγούς κώδικα με πολλαπλά οφέλη για το Δημόσιο (μείωση κόστους λειτουργίας).
Δημιουργία νέων θέσεων εργασίας στο χώρο της Πληροφορικής.
Δημιουργία και εξαγωγή υψηλής τεχνολογίας.
Προσέλκυση επενδύσεων από επενδυτές με ενδιαφέρον για το Ανοιχτό και Ελεύθερο Λογισμικό και δημιουργία τεχνολογικών πάρκων (παράδειγμα : Silicon Valley, California, ΗΠΑ)
Κατανοούμε πως η Ελλάδα είναι αυτή τη στιγμή εξαρτημένη σε μεγάλο βαθμό από πληροφοριακά συστήματα Κλειστού Κώδικα
και δεσμευμένη με συμβόλαια υψηλού ετήσιου κόστους με συγκεκριμένες εταιρίες λογισμικού.
Δια της κλήσης για συνεργασία σε όλους τους Ελληνικούς φορείς Ελεύθερου & Ανοιχτού Λογισμικού,
είμαστε σε θέση να παρουσιάσουμε ένα ολοκληρωμένο πρόγραμμα μετάβασης για το Ελληνικό Δημόσιο και σε βάθος 5ετίας, σε πλατφόρμες Ανοιχτού Λογισμικού και Ανοιχτών Προτύπων. Ευρωπαϊκό ‘Ίδρυμα Ελεύθερου Λογισμικού https://fsfe.org  HYPERLINK "https://fsfe.org/activities/policy/eu/policy-goals/public-bodies.el.html" https://fsfe.org/activities/policy/eu/policy-goals/public-bodies.el.html
Τι είναι το Ελεύθερο Λογισμικό; Το Ελεύθερο Λογισμικό (ή "λογισμικό ανοικτού κώδικα") - προγράμματα υπολογιστή που οποιοσδήποτε μπορεί να χρησιμοποιεί, να μελετά, να μοιράζεται, και να βελτιώνει - είναι ζωτικής σημασίας για την επίτευξη αυτών των στόχων.
Το Ελεύθερο Λογισμικό κάνει το Διαδίκτυο να λειτουργεί και παρέχει τις βάσεις για τις πιο επιτυχημένες επιχειρήσεις στη βιομηχανία της τεχνολογίας πληροφοριών.
Μόνο με Ελεύθερο Λογισμικό μπορούν οι χρήστες να κατανοήσουν πλήρως τι πραγματικά κάνει ένα πρόγραμμα υπολογιστή, ποια δεδομένα αποστέλλει πού, και πώς παράγει τα αποτελέσματά του.
Δημόσιες υπηρεσίες  Οι Δημόσιες υπηρεσίες αποτελούν μια κρίσιμη υποδομή των δημοκρατικών κρατών.
Τα Κοινοβούλια, οι κρατικοί οργανισμοί και τα διοικητικά σώματα πρέπει να βρίσκονται υπό τον πλήρη έλεγχο του κράτους, το οποίο, με τη σειρά του, κυβερνάται από τους πολίτες του, μέσω δημοκρατικών διαδικασιών.
Για να επιτευχθούν αυτοί οι στόχοι, οι δημόσιες υπηρεσίες πρέπει να έχουν υπό πλήρη έλεγχο το λογισμικό και τα υπολογιστικά συστήματα που χρησιμοποιούν,
καθώς και τα δεδομένα που συλλέγουν, αποθηκεύουν, και επεξεργάζονται.
Για να ανταποκριθούν στις υποχρεώσεις τους προς τους πολίτες που υπηρετούν, οι δημόσιες υπηρεσίες πρέπει να χρησιμοποιούν μόνο Ελεύθερο Λογισμικό
και να αποθηκεύουν τα δεδομένα τους σε τύπους αρχείων που συμμορφώνονται με τα Ανοικτά Πρότυπα.
Όπου οι δημόσιες υπηρεσίες χρησιμοποιούν Λογισμικό ως Υπηρεσία (Software as a Service, SaaS) ή λύσεις στο «νέφος» ("cloud"), πρέπει επιπλέον να αποφεύγουν τον εγκλωβισμό τους σε έναν μόνο προμηθευτή
και να εξασφαλίσουν ότι θα μπορούν εύκολα να αλλάζουν ανάμεσα σε διαφορετικούς προμηθευτές τέτοιων υπηρεσιών.
Πρέπει να εξασφαλίσουν ότι τα δεδομένα τους θα μπορούν να μεταφέρονται μεταξύ διαφορετικών προμηθευτών,
ότι θα αποθηκεύονται σε τύπους αρχείων συμβατούς με τα Ανοικτά Πρότυπα, και ότι η λύση δεν θα απαιτεί μη-ελεύθερο λογισμικό εφαρμογών.
Οι δημόσιες υπηρεσίες χρηματοδοτούνται μέσω των φόρων.
Πρέπει να εξασφαλίζουν ότι δαπανούν αυτά τα χρήματα με σύνεση.
Αν οι οργανισμοί εγκλωβιστούν σε οποιαδήποτε προσφορά συγκεκριμένου προμηθευτή, θα καταλήξουν να πληρώνουν μονοπωλιακές τιμές για το λογισμικό και τις σχετικές υπηρεσίες.
Αντίθετα, οι δημόσιες υπηρεσίες πρέπει να προμηθεύονται το λογισμικό τους και τις σχετικές με υπολογιστές υπηρεσίες, μόνον μέσω ανταγωνιστικών προκηρύξεων διαγωνισμού προμηθειών, ανοικτών σε όλους όσους καταθέτουν προσφορά.
Οι δημόσιες υπηρεσίες πρέπει να προϋπολογίζουν και τα μελλοντικό κόστος εξόδου, μέσα στην τιμή της κάθε προσφοράς,
καθώς και το κόστος των οποιωνδήποτε αδειών χρήσης που θα χρειαστεί να αγοράσουν, επιπλέον της προσφερόμενης λύσης.
Θα πρέπει να αγοράζουν μόνο συσκευές στις οποίες θα μπορούν να τροποποιούν το λογισμικό ελεύθερα και να εγκαθιστούν λειτουργικά συστήματα και άλλα προγράμματα της επιλογής τους.
Όταν οι δημόσιες υπηρεσίες αναπτύσσουν λογισμικό, ή πληρώνουν για την ανάπτυξη λογισμικού, τα προγράμματα που προκύπτουν πρέπει να αποδίδονται στο ευρύ κοινό υπό μια άδεια Ελεύθερου Λογισμικού.
Οι πολίτες και οι επιχειρήσεις έχουν πληρώσει για το λογισμικό αυτό με τους φόρους τους, οπότε θα πρέπει να έχουν και πρόσβαση σε αυτό.
Αυτό περιλαμβάνει εφαρμογές για έξυπνα κινητά ("apps") που διαθέτουν οι δημόσιες υπηρεσίες.
Καθώς όλο και περισσότερα δεδομένα για τις ζωές μας μεταφέρονται στον κυβερνοχώρο, πρέπει να εξασφαλίσουμε ότι αυτά τα δεδομένα είναι καλά προστατευμένα.
Όπου οι δημόσιες υπηρεσίες αποθηκεύουν προσωπικά δεδομένα έξω από τα δικά τους υπολογιστικά συστήματα,
αυτά τα δεδομένα πρέπει να υπόκεινται στους ίδιους ή και σε ακόμη αυστηρότερους κανόνες προστασίας δεδομένων,
όπως εκείνους που ισχύουν στην επικράτεια όπου αυτά τα δεδομένα δημιουργήθηκαν.
Θέλουμε από την ΕΕ και τα κράτη μέλη της να:Zητήσουν από την Επιτροπή να προτείνει νομοθεσία που να απαιτεί ότι κάθε δημόσια χρηματοδοτημένο λογισμικό,
περιλαμβανομένων των εφαρμογών για κινητές συσκευές,
θα διατίθεται δημόσια υπό άδειες χρήσης Ελεύθερου Λογισμικού
Σχετικά με τις προκηρύξεις προμηθειών, να ζητήσουν από την Επιτροπή να προτείνει νομοθεσία που να ζητά από τους δημόσιες υπηρεσίες να περιλαμβάνουν και το κόστος εξόδου στο συνολικό κόστος οποιουδήποτε λογισμικού ή λύσης φιλοξενίας που αποκτούν,
να ζητήσουν από την Επιτροπή να προτείνει νομοθεσία που να απαιτεί από τις δημόσιες υπηρεσίες να παρέχουν, κατόπιν αιτήματος, πληροφορίες προς οποιονδήποτε πολίτη, σχετικά με τη δικαιοδοσία στην οποία υπάγεται η αποθήκευση των προσωπικών του δεδομένων.
Δικαιώματα καταναλωτών και κυριότητα συσκευώνΒασιζόμαστε ολοένα και περισσότερο σε υπολογιστές για τις περισσότερες λειτουργίες στην καθημερινή μας ζωή, είτε πρόκειται για έξυπνα τηλέφωνα, αυτοκίνητα, ή θερμοστάτες.
Οι πολίτες πρέπει να έχουν τον πλήρη έλεγχο πάνω στον τρόπο λειτουργίας αυτών των συσκευών.
Ειδικότερα, οι πολίτες πρέπει να έχουν την ελευθερία να τροποποιούν και να ανταλλάσσουν το λογισμικό που τρέχει σε αυτές τις συσκευές.
Πρέπει, επίσης, να έχουν τη δυνατότητα να ελέγχουν ποια δεδομένα συλλέγουν αυτές οι συσκευές, και με ποιον διαμοιράζονται αυτά τα δεδομένα.
Ο νομοθέτης πρέπει να διασφαλίσει ότι οι καταναλωτές θα έχουν τη δυνατότητα να τροποποιούν και να ανταλλάσσουν το λογισμικό σε όλες τις υπολογιστικές συσκευές που έχουν στην κατοχή τους.
Χρειάζεται η ενδυνάμωση των δικαιωμάτων του καταναλωτή, δίνοντας στους πολίτες τη δυνατότητα να προσφεύγουν εύκολα κατά των κατασκευαστών και των μεταπωλητών που τους εμποδίζουν να τροποποιούν το λογισμικό των συσκευών τους.
Με προϊόντα όπως ηλεκτρονικά βιβλία, ταινίες και παιγνίδια υπολογιστών, οι προμηθευτές εύκολα επιβάλλουν αυθαίρετους περιορισμούς στους καταναλωτές.
Αυτοί, για παράδειγμα, εμποδίζουν τους καταναλωτές να πωλούν ή να δανείζουν τα προϊόντα που αγόρασαν.
Αυτό το πετυχαίνουν συχνά οι προμηθευτές, υποστηρίζοντας ότι αυτοί απλώς πωλούν μια άδεια χρήσης του προϊόντος, και όχι το ίδιο το προϊόν.
Αυτοί οι περιορισμοί είναι χοντροκομμένα άδικοι για τους καταναλωτές, και ο νομοθέτης πρέπει να τους σταματήσει.
Θέλουμε από την ΕΕ και τα κράτη μέλη της να:Ζητήσουν από την Επιτροπή να προτείνει νομοθεσία που να ενδυναμώνει τα δικαιώματα των καταναλωτών,
απαιτώντας να έχουν τη δυνατότητα οι καταναλωτές να μπορούν να τροποποιούν και να ανταλλάσσουν το λογισμικό σε οποιαδήποτε υπολογιστική συσκευή που αγοράζουν,
ή διαφορετικά, που έχουν μόνιμα στην κατοχή τους.
Ζητήσουν από την Επιτροπή να προτείνει νομοθεσία που να εξασφαλίζει ότι οι καταναλωτές μπορούν να χρησιμοποιούν ψηφιακά αγαθά τα οποία αγόρασαν,
με την πλήρη έκταση των εξαιρέσεων και των περιορισμών της νομοθεσίας περί copyright.
Ιδιωτικό απόρρητο, επιτήρηση και κρυπτογραφία
Χωρίς ιδιωτικό απόρρητο και ανωνυμία δεν μπορεί να υπάρξει δημοκρατική συζήτηση.
Σε μια ελεύθερη χώρα, οι πολίτες πρέπει να είναι σε θέση να συνομιλούν μεταξύ τους χωρίς φόβο μήπως κατασκοπεύονται.
Για τον λόγο αυτό, οι πολίτες βασίζονται τόσο στους κανόνες του νόμου, όσο και στην τεχνολογία.
Οι διαμορφωτές πολιτικής πρέπει να προστατεύουν τους πολίτες τους από την επιτήρηση,
να διευκολύνουν την ανάπτυξη εργαλείων που προστατεύουν το ιδιωτικό απόρρητο των πολιτών,
και να προωθούν τη χρήση τέτοιων εργαλείων.
Παρά τη διάχυτη επιτήρηση στο διαδίκτυο, οι διαμορφωτές πολιτικής πρέπει να προωθούν τη χρήση κρυπτογράφησης σε όλους τους τομείς της επικοινωνίας.
Οι διαμορφωτές πολιτικής πρέπει να δίνουν προτεραιότητα στην ανάπτυξη εργαλείων κρυπτογράφησης Ελεύθερου Λογισμικού για γενική χρήση
και να εξασφαλίζουν ότι το δημόσιο χρήμα είναι διαθέσιμο για το σκοπό αυτό.
Θέλουμε από την ΕΕ και τα κράτη μέλη της να: Εξασφαλίσουν ότι οι τεχνολογίες κρυπτογράφησης με βάση το Ελεύθερο Λογισμικό θα χρησιμοποιούνται σε συστηματική βάση στο Ευρωκοινοβούλιο,  καθώς και στην Επιτροπή και στο Ευρωπαϊκό Συμβούλιο.
Ζητήσουν από την Επιτροπή να προτείνει νομοθεσία που να απαιτεί από όλες τις δημόσιες υπηρεσίες να προσφέρουν στους πολίτες την ευκαιρία να επικοινωνούν μαζί τους μέσω διαύλων που είναι ασφαλισμένοι με τεχνολογίες κρυπτογράφησης.
Υιοθετήσουν μια αναφορά διερεύνησης επί δυνητικών παραβιάσεων του νόμου, οι οποίες διεπράχθησαν από τοπικές και ξένες υπηρεσίες πληροφοριών μέσω διάχυτης επιτήρησης των επικοινωνιών.
Κατανεμημένα συστήματαΤο διαδίκτυο έφερε καινοτομία και δημοκρατική συμμετοχή, ακριβώς διότι δεν έχει κανένα κεντρικό σημείο ελέγχου.
Η τάση προς συγκεντρωτικές υπηρεσίες θέτει σε κίνδυνο αυτό το βασικό πλεονέκτημα.
Για να προστατευτεί η ελευθερία των πολιτών της κοινωνίας των πληροφοριών, χρειαζόμαστε να χτίσουμε κατανεμημένα συστήματα για όλες τις σημαντικές λειτουργίες, με βάση το διαδίκτυο.
Οι διαμορφωτές πολιτικής πρέπει να προωθήσουν την ανάπτυξη και χρήση κατανεμημένων συστημάτων για την αντικατάσταση υπηρεσιών που είναι προς το παρόν συγκεντροποιημένες σε μεγάλο βαθμό, όπως η κοινωνική δικτύωση.
Θα πρέπει να εξασφαλίσουν ότι διατίθενται οι κατάλληλες δημόσιες χρηματοδοτήσεις για την εργασία αυτή.
Οι διαμορφωτές πολιτικής πρέπει να προωθήσουν την ανάπτυξη Ανοικτών Προτύπων μέσω των οποίων αυτά τα συστήματα να μπορούν να αλληλεπιδρούν.
και αποφεύγοντας τις συγκεντρωτικές υπηρεσίες όπου αυτό είναι εφικτό.
Θέλουμε από την ΕΕ και τα κράτη μέλη της να:Ζητήσουν από τις Ευρωπαϊκές υπηρεσίες χρηματοδότησης, και ειδικότερα από την Ευρωπαϊκή Επιτροπή, να κατευθύνει τη χρηματοδότηση στην ανάπτυξη κατανεμημένων πλατφορμών για επικοινωνίες,
που να βασίζονται σε Ελεύθερο Λογισμικό και σε Ανοικτά Πρότυπα.
Ζητήσουν από τη διοίκηση του Κοινοβουλίου να υποστηρίξει τους Ευρωβουλευτές στο να χρησιμοποιούν συστηματικά τις κατανεμημένες πλατφόρμες,
ειδικά στα μέσα κοινωνικής δικτύωσης.
Ανοιχτά ΠρότυπαΤα Ανοιχτά Πρότυπα επιτρέπουν το διαμοιρασμό όλων των ειδών δεδομένων ελεύθερα και με απόλυτη πιστότητα.
Προστατεύουν από το κλείδωμα και άλλα τεχνητά φράγματα στη διαλειτουργικότητα και προβάλλουν την επιλογή ανάμεσα σε προμηθευτές και τεχνολογικές λύσεις.
Η εργασία του FSFE στα Ανοιχτά Πρότυπα έχει στόχο να εξασφαλίσει τη διευκόλυνση της μετάβασης στο Ελεύθερο Λογισμικό ή ανάμεσα σε λύσεις Ελεύθερου Λογισμικού.
ΕισαγωγήΤα Ανοιχτά Πρότυπα συνδέονται στενά με τα δικτυακά φαινόμενα και αυτή η σχέση έχει αναπτυχθεί δραματικά.
Η αμοιβή για τζογάρισμα συστημάτων σε ιδιοκτησιακούς προμηθευτές αυξάνεται μαζί με το κόστος του λογισμικού για τους χρήστες.
Κυβερνήσεις, ΜΚΟ δημοσίου συμφέροντος, συμπεριλαμβανομένων ομάδων που ενδιαφέρονται για την ελευθερία του ανταγωνισμού ή για τα δικαιώματα του καταναλωτή είναι γενικά δυνατοί υποστηρικτές των Ανοιχτών Προτύπων.
Τυπικοί επικριτές είναι προμηθευτές ιδιοκτησιακού λογισμικού και όσοι εκπροσωπούν ίδια συμφέροντα.
Ένα από τα σημεία στα οποία οι επικριτές προσπαθούν να δώσουν έμφαση είναι η εγγενής σύγκρουση μεταξύ καινοτομίας και προτυποποίησης.
Η προτυποποίηση σκόπιμα περιορίζει τις αλλαγές στην τεχνολογική βάση, άρα και στην καινοτομία.
Αυτοί οι περιορισμοί καθιερώθηκαν για να επιτραπεί η συνέχιση της καινοτομίας από οποιονδήποτε έχει πρόσβαση στο πρότυπο,
όχι μόνο από το μέρος που ελέγχει την τεχνολογική βάση.
Έτσι το πρότυπο περιορίζει τη δυνατότητα καινοτομίας από έναν εταίρο για να την επιτρέψει από πολλούς.
Τα Ανοιχτά Πρότυπα επιτρέπουν την καινοτομία από όλους τους εταίρους χωρίς να δίνουν τη δυνατότητα στον αρχικό προγραμματιστή της πλατφόρμας να περιορίσει την καινοτομία// ή τον ανταγωνισμό, που η καινοτομία αυτή αντιπροσωπεύει.
Οι στόχοι του FSFE περιλαμβάνουν ελευθερία από κλειδώματα, ελευθερία καινοτομίας και ανταγωνισμού για όλους.
Για αυτό το FSFE είναι ένας ισχυρός υποστηρικτής για τα Ανοιχτά Πρότυπα.
Ακίνητη περιουσία10/03/2015 @ 17:12Η αξιοποίηση της ακίνητης περιουσίας των πολιτών, είναι ζήτημα αλληλένδετο με την ύπαρξη ενός σταθερού φορολογικού και επιχειρηματικού περιβάλλοντος,
μέσω του οποίου θα παρέχονται τα κίνητρα για την αξιοποίηση της, προς όφελος του πολίτη και του συνόλου της χώρας.
Εν μέσω της οικονομικής κρίσης της χώρας μας, παρατηρείται το φαινόμενο, το κράτος να απαιτεί από συμπολίτες μας, όντας ανέργους ή και με μειωμένα εισοδήματα, την είσπραξη φόρων,
δηλαδή μετρητών, από γη και ακίνητα που δεν αποφέρουν εισοδήματα στους κατόχους τους.
Νομοτελειακά, ένας πολίτης που δεν είναι σε θέση να έχει εισοδήματα από την ακίνητη περιουσία του, ταυτόχρονα δε μπορεί και να αποδώσει τους φόρους που καταλογίζονται.
Ακόμη χειρότερα, η κατάρρευση της αγοράς ακινήτων - real estate (απομείωση πραγματικών αξιών περιουσίας), ωθεί τους συμπολίτες μας στην προσπάθεια πώληση της, με την ταυτόχρονη ανυπαρξία αγοραστών.
‘Ενα από τα μέτρα για τη διευκόλυνση των συμπολιτών μας*, είναι η ίδρυση Τραπεζών Γης από τους δήμους, που είναι και οι πλέον αρμόδιοι για την εύρυθμη λειτουργία τους.
Η Τράπεζα Γης, ένας οργανισμός που υφίσταται και λειτουργεί ήδη στους δήμους οικονομικά προηγμένων χωρών, αποσκοπεί, μεταξύ άλλων, στη διευκόλυνση των πολιτών που βρίσκονται σε οικονομική αδυναμία αποπληρωμής φόρων περιουσίας.
Πως λειτουργεί :Φυσικό / νομικό πρόσωπο, που βρίσκεται σε αδυναμία πληρωμής φόρου περιουσίας, δηλώνει και αποδεικνύει εγγράφως στην Τράπεζα Γης την οικονομική του αδυναμία.
Μετά την εγγραφή, το φυσικό / νομικό πρόσωπο, αναλαμβάνει εντός 5ετίας, την υποχρέωση αξιοποίησης της περιουσίας του με κάθε τρόπο :
- ‘Ιδια επιχειρηματική εκμετάλλευση της.- Ενοικίαση.- Αντιπαροχή.- Πώληση της.
Σε κάθε μία από τις παραπάνω περιπτώσεις, η φορολόγηση της ακίνητης περιουσίας, συνεχίζει να υφίσταται και για κάθε έτος μη τακτοποίησης της φορολόγησης της και λειτουργεί αθροιστικά.
Στην περίπτωση πώλησης της περιουσίας, το σύνολο των φόρων παρακρατείται από την τιμή συναλλαγής.
Στην περίπτωση εμπορικής εκμετάλλευσης της περιουσίας, διευκολύνεται η αποπληρωμή φόρων μέσω τμηματικής καταβολής, σε ποσοστό & αναλογία σύμφωνη με την κερδοφορία της επιχειρηματικής δραστηριότητος
ή τα συνολικά εισοδήματα του ιδιώτη κατόχου και μέχρις ύψους αποπληρωμής παρελθούσης οφειλής.
Πάγιες θέσεις της ‘Ενωσης Κεντρώων για την ακίνητη περιουσία :Θέσπιση αφορολογήτου για την πρώτη κατοικία για όλους του συμπολίτες μας.
‘Οταν οι οικονομικές συνθήκες το επιτρέψουν, θέσπιση αφορολόγητου και της 2ης κατοικίας.
Μεταφορά του φόρου ακίνητης περιουσίας στους Δήμους και της αρμοδιότητας είσπραξής του,
που είναι οι πλέον αρμόδιοι και ικανοί να γνωρίζουν τις αξίες της ακίνητης περιουσίας των περιοχών αρμοδιότητας τους.
Ταυτόχρονα, οι δήμοι, θα έχουν ένα σταθερό και ίδιοι έσοδο, ικανό να τους συντηρήσει και να αυτοδιαχειρίζονται,
με το κράτος να επιτελεί το ρόλο του επόπτη των δήμων και όχι του διαχειριστή.
Φορολόγηση ακίνητης περιουσίας βάσει πραγματικών αξιών της αγοράς.
Θέσπιση ποσοστού φορολόγησης, ικανού να αποφέρει εισοδήματα στους δήμους
και να μην προκαλεί φοροδοτικά προβλήματα,
ούτε να εγκληματοποιεί και καταδικάζει τους συμπολίτες μας.
Για να λειτουργήσει σωστά η αξιοποίηση της ακίνητης περιουσίας, πρέπει πρώτιστα να εφαρμοστεί η πρόταση της ‘Ενωσης Κεντρώων για αναμόρφωση του φορολογικού μας συστήματος και του επιχειρηματικού μας περιβάλλοντος.
Σχέσεις Εκκλησίας - Κράτους.18/04/2014 @ 01:19Η Ένωση Κεντρώων είναι ξεκάθαρα υπέρ της ανεξιθρησκείας, δίχως αστερίσκους και εξαιρέσεις,
στηρίζει ωστόσο την επίσημη θρησκεία και την Εκκλησία της Ελλάδας.
Δεν θεωρούμε ότι η ένδειξη στην αστυνομική ταυτότητα αποδεικνύει το θρησκευτικό ποιόν κάποιου αφού ο καθένας ό,τι πιστεύει το εκφράζει πρώτα και κύρια μέσα στην ψυχή και μέσω της συμπεριφοράς του.
Για αυτό λοιπόν θεωρούμε προαιρετική την αναγραφή του θρησκεύματος σε οποιοδήποτε δημόσιο έγγραφο
και εναπόκειται στην προσωπική βούληση του καθενός το αν θα το εκφράσει με τέτοιο τρόπο ή όχι.
Αντίστοιχα ξεκάθαρες είναι και οι θέσεις μας απέναντι στην δίωξη θρησκευτικών μειονοτήτων, την οποία και δεν ανεχόμαστε, ως υπέρμαχοι της ελεύθερης βούλησης και της ανεξιθρησκείας.
Ως πολιτικός φορέας, καυτηριάζουμε τα κακώς κείμενα ανθρώπων της εκκλησίας.
Έχουν υπάρξει κατά καιρούς φαινόμενα παράνομου πλουτισμού,
κακοδιαχείριση στα οικονομικά ενοριών και μητροπόλεων,
φιλοδεξιές πολιτικές προπαγάνδες από ιεράρχες
καθώς και προκλητικά πολυτελής ή άσωτος βίος από ανθρώπους που είτε διαχειρίζονται είτε επωφελούνται από εκκλησιαστικές δραστηριότητες.
Όλα τα παραπάνω, αποτελούν σαφή προσβολή στα δημοκρατικά αισθήματα του λαού και δεν συμβαδίζουν με τη λιτή και πάνω από όλα πνευματική στάση ζωής που διδάσκει η Χριστιανοσύνη.
Στηρίζουμε τις προσπάθειες προσέγγισης της νεολαίας αφού έχει αποδειχθεί ότι στις μέρες μας, η ξύλινη γλώσσα,  τα αναπάντητα ερωτήματα περί των προγαμιαίων σχέσεων και οι ιδέες περί της προέλευσης ζωής αποτελούν φαινόμενα τα οποία  κάνουν τους νέους να κοιτάζουν τον κλήρο με καχυποψία.
Όμως τα λάθη ιεραρχών και κλήρου σε καμία περίπτωση δεν μπορούν να κάμψουν ούτε να χαρακτηρίσουν στο σύνολό της την ορθόδοξη πίστη
και βεβαίως δεν συντασσόμαστε με όσους ψάχνουν αφορμές να κακοχαρακτηρίσουν το καθετί αφού υπάρχουν άνθρωποι της Εκκλησίας,
με υψηλά αξιώματα ή χωρίς, που ποτέ δεν έδωσαν δικαιώματα,
αλλά αντίθετα αποτελούν παραδείγματα αλληλεγγύης και φιλανθρωπίας.
Άλλωστε, ας μην ξεχνάμε ότι Εκκλησία δεν είναι μόνο οι ιεράρχες, αλλά και ένα μεγάλο μέρος της κοινωνίας μας, οπότε τυφλές διώξεις σε βάρος της σημαίνει σύγκρουση με ειλικρινή αισθήματα συνανθρώπων μας και προσβάλουν τόσο τη δημοκρατία όσο και την ανεξιθρησκεία.
Η άποψη ότι τα προοδευτικά κόμματα έπαιρναν αποστάσεις από την Εκκλησία, είναι ψευδής και αβάσιμη,
αφού οι κορυφαίοι πολιτικοί που στήριξαν την Εκκλησία, Ιωάννης Καποδίστριας, Ελευθέριος Βενιζέλος και Γεώργιος Παπανδρέου, ήταν αυτοί που φιλοτέχνησαν το κράτος δικαίου και ονειρεύτηκαν τον υγιή σοσιαλισμό.
Ως Ένωση Κεντρώων, δεν λησμονούμε την τεράστια προσφορά και συμβολή του κλήρου στην υπόθεση της απελευθέρωσης του γένους από τον Τούρκο κατακτητή,
ενώ όσον αφορά στην εκκλησιαστική περιουσία, είμαστε υπέρ της χρησιμοποίησής της για την κάλυψη των στόχων και αναγκών της Εκκλησίας τους οποίους συνοπτικά παρουσιάζουμε παρακάτω:
Η χρηματοδότηση της ιεραποστολής σε όλον τον κόσμο, μια και η ορθόδοξη Εκκλησία της Ελλάδος είναι μητέρα εκκλησία της ανά τον κόσμο ορθοδοξίας και επιτελεί σημαντικό επιμορφωτικό και φιλανθρωπικό έργο.
Η εκπλήρωση του εντός των συνόρων έργου φιλανθρωπίας, ιδιαίτερα στις μέρες μας που χιλιάδες συμπολίτες ζουν κάτω από το όριο της φτώχειας και έχουν χάσει τα πάντα.
Η Εκκλησία είναι αυτή που πρέπει να είναι δίπλα τους.
Η επιδότηση του κατώτερου κλήρου ώστε ο απλός κληρικός να αποκτήσει αξιοπρέπεια και να μην απλώνει χέρι επαιτείας στους πιστούς.
Η αξιοποίηση της περιουσίας της Εκκλησίας πρέπει να είναι πρώτιστο μέλημα της ιεραρχίας με επιτροπές διαχείρισης ανά μητρόπολη στις οποίες θα συμμετέχει και τοπικός εισαγγελέας που θα εγγυάται τη φερεγγυότητα της διαδικασίας ώστε να λείψουν και οι κακές γλώσσες.
Στη διαδικασία διαφάνειας θα υπάγεται και η Εκκλησία της Ελλάδας και οι δραστηριότητές της ως ηγεσία.
Πιστεύουμε ότι η Εκκλησία δεν μπορεί υπό οποιεσδήποτε συνθήκες να διαδραματίζει ρόλο επιρροής σε ζητήματα που αφορούν εξωτερική πολιτική, άμυνα, διαχείριση δημοσίων οικονομικών
και σε τομείς όπου η πολιτεία εκπροσωπείται ξεκάθαρα από τα αρμόδια όργανα της, τόσο σε τοπικό όσο και σε εθνικό επίπεδο.
Θεωρούμε ότι χρειάζεται ένα νέο θεσμικό και νομικό πλαίσιο που θα κατηγοριοποιεί και θα προτείνει την αντιμετώπιση ακραίων περιστατικών όπως για παράδειγμα πύρινες εθνικίζουσες ομιλίες μέσω των ΜΜΕ που διχάζουν και φανατίζουν το λαό
ή διασπορά φοβικών συμπεριφορών και αναστολών στην πρόοδο και τον εκσυγχρονισμό της χώρας.
Συνοπτικά, η Ένωση Κεντρώων αναγνωρίζει τον λίαν σημαντικό ρόλο της επίσημης Ορθόδοξης Εκκλησίας στην ιστορική πορεία της χώρας μας,
αναγνωρίζει ωστόσο και την ελεύθερη δράση όλων των θρησκειών στα πλαίσια ενός δημοκρατικού πολιτεύματος και μιας ανοικτής και ελεύθερης στα πιστεύω των μελών της κοινωνίας.
Στηρίζουμε το έργο της Εκκλησίας, όχι όμως και τις αυθαιρεσίες κάποιων από τους εκπροσώπους της.
Η Ελλάδα του μέλλοντος πρέπει να ενώνει αρμονικά τις έννοιες της πατρίδας και της δημοκρατίας
και συμπεριφορές παραγόντων που νοούν την πατρίδα σαν λεία προς καπηλεία και προδήλως ασεβούν προς την έννοια της δημοκρατίας πρέπει να πατάσσονται με κάθε νόμιμο μέσο.
Η επίσημη Εκκλησία της Ελλάδας δεν νοείται ότι μπορεί να γίνει άσυλο ακραίων στοιχείων, φιλομοναρχικών πιστεύω και λεία απατεώνων της πολιτικής που τη δημοκρατία δεν την αισθάνονται σαν ουσία,
αλλά σαν προσπάθεια απόκρυψης φασιστικών και ρατσιστικών τάσεων.
Χρηματοδότηση των κομμάτων.18/04/2014 @ 01:16Η ΔΙΑΜΟΡΦΩΘΕΙΣΑ ΚΑΤΑΣΤΑΣΗΌλα ξεκίνησαν το 1984, όταν ο Δημήτρης Τσοβόλας, τότε βουλευτής του ΠΑΣΟΚ επί Ανδρέα Παπανδρέου θέσπισε νόμο για τη χρηματοδότηση των κομμάτων από το κράτος, αναλόγως με τη δύναμη της κοινοβουλευτικής παρουσίας τους.
Ως κύρια αιτιολογία της παραπάνω απόφασης, παρουσιάσθηκε η απρόσκοπτη λειτουργία ενός κόμματος ώστε να μην επηρεάζεται από κάθε είδους εσωτερικά ή εξωτερικά συμφέροντα που θα χρημάτιζαν στελέχη ώστε να επηρεάσουν καταστάσεις.
Η προστασία δηλαδή των κομμάτων από πρακτικές τέτοιες που θα αποσάθρωναν τις βάσεις του Δημοκρατικού πολιτεύματος.
Το 2014, η ΝΔ πήρε περίπου 15.000.000 € από το κρατικό ταμείο ενώ στον ΣΥΡΙΖΑ αναλογούσαν περίπου 14.000.000€.
Ανάλογα χαμηλότερα ήταν τα ποσά που έλαβαν και τα υπόλοιπα κόμματα με κοινοβουλευτική παρουσία.
Συν τοις άλλοις, κάθε κόμμα δικαιούται ποσό ίσο με το ύψος της ετήσιας επιδότησής του, κάθε φορά που συμμετέχει σε εκλογική διαδικασία.
Αντιλαμβανόμαστε λοιπόν πόσο θρασύς είναι ένας νόμος, ειδικά στην περίοδο λιτότητας που διανύουμε όταν μάλιστα έχει ξεφύγει ολοκληρωτικά από το πνεύμα δημιουργίας του,
μιας και σήμερα αποτελεί κοινή παραδοχή ότι διαπλεκόμενοι μεγαλοαπατεώνες άγνωστης προελεύσεως χρηματοδοτούν κόμματα με μαύρο χρήμα χάριν ευνοϊκής μεταχείρισης σε ζητήματα κρατικών προμηθειών, δημοσίων έργων κλπ.
Επειδή μάλιστα χρήματα λαμβάνονται μόνο από τα κόμματα που έχουν ήδη εισέλθει στη βουλή, το κράτος απομυζάται από συγκεκριμένα κόμματα, ήδη πτωχευμένα στη συνείδηση του Ελληνικού λαού,
ώστε να διαιωνίζεται η νοσηρή παρουσία τους στο δημόσιο βίο.
Ταυτόχρονα, γίνεται ιδιαίτερα δύσκολη η ανέλιξη μικρότερων, ενδεχομένως τίμιων κομμάτων που με ίδια μέσα είναι εξ' ορισμού ανίκανα να ανταγωνιστούν το υπάρχον σύστημα,
ξεκινώντας έτσι από χαμηλότερη βάση, τόσο ως προς τη γενικότερη οικονομική και λογιστική τους λειτουργία αλλά και ως προς τις δυνατότητες του προεκλογικού τους αγώνα.
Με τα κολοσσιαία αυτά ποσά γίνονται οι φιέστες των κομμάτων, η εξαγορά των συνειδήσεων των ψηφοφόρων,
εξασφαλίζεται ο ασφυκτικός έλεγχος επί των ΜΜΕ,
ανοίγονται γραφεία και στην τελευταία γειτονιά,
πληρώνονται χρήματα για ξενοδοχεία, φαγητά και ταξίδια εκλεκτών και κάθε λογής ακολούθων.
Αμείβονται επίσης ένας μεγάλος αριθμός ημετέρων που ταμπουρώνονται στα κομματικά γραφεία,
ή ταξιδεύουν δήθεν σαν οπαδοί σε κάθε μετακίνηση ή περιοδεία των αρχηγών των κομμάτων.
Η ΘΕΣΗ ΤΗΣ ΕΝΩΣΗΣ ΚΕΝΤΡΩΩΝ  Η Ένωση Κεντρώων πιστεύει ότι το κράτος δεν πρέπει επ' ουδενί να δίνει χρήματα στα κόμματα,
διότι αυτά χρησιμοποιούνται για την διαιώνιση ενός πελατειακού κομματικού συστήματος και διαχειριστές χρημάτων των φορολογουμένων γίνονται άνθρωποι με σκιώδεις ρόλους που εξυπηρετούν σκανδαλώδεις πρακτικές
και δίνουν πρωταγωνιστικό ρόλο σε ανθρώπους που θα έπρεπε να ήταν στη φυλακή
ή να έχουν μείνει εκτός πολιτικού παιχνιδιού λόγω ανικανότητας.
Ο ρόλος του κράτους θα πρέπει να είμαι σύμφωνος με τις αρχές του πλουραλισμού, της δημοκρατίας και της ισοπολιτείας και όχι ευνοϊκός προς συγκεκριμένες παρατάξεις.
Στα πλαίσια αυτά προτείνουμε:Το κράτος να υποχρεώνει όλα τα ΜΜΕ να φιλοξενούν δωρεάν τις ανακοινώσεις όλων των κομμάτων, ειδικότερα αλλά όχι μόνο κατά τη διάρκεια μιας προεκλογικής περιόδου.
Κατά την προεκλογική περίοδο, πρέπει να δίνεται ίσος χρόνος στα ΜΜΕ σε όλα τα κόμματα που μετέχουν με πληρότητα υποψηφίων βουλευτών σε όλη την επικράτεια.
Το Εθνικό Τυπογραφείο να εκτυπώνει τον ίδιο αριθμό φυλλαδίων για κάθε κόμμα και τα φυλλάδια αυτά να διανέμονται με κρατική ευθύνη σε όλους τους πολίτες,
μέσω εκθεσιακών περιπτέρων στις πλατείες όλης της χώρας.
Κάθε Δήμος να υποχρεούται να χορηγεί δωρεάν μικροφωνικές εγκαταστάσεις για τις ομιλίες αρχηγών ή στελεχών οριζόμενων από τα κόμματα, σε εκ των προτέρων σχεδιασμένο και κοινωνημένο πρόγραμμα.
Ο κάθε Δήμος επίσης να εξασφαλίζει δωρεάν στέγη για τα γραφεία όλων των κομμάτων σε κάθε πρωτεύουσα νομού
καθώς και δωρεάν συντήρηση των γραφείων αυτών, τουλάχιστον κατά τη διάρκεια της προεκλογικής περιόδου.
Στην περίοδο των εκλογών το Υπουργείο Τύπου πρέπει να υποχρεώνει όλα τα τηλεοπτικά μέσα της χώρας να μεταδίδουν συγκεκριμένο αριθμό διαφημιστικών μηνυμάτων χωρίς χρέωση,
να παρέχεται δε ικανός χρόνος για ομιλίες ή διάλογο εκπροσώπων των κομμάτων σε τηλεοράσεις και ραδιόφωνα επίσης χωρίς χρέωση.
Να παρέχεται ατέλεια ταχυδρομείου στους αρχηγούς των κομμάτων
και να εξασφαλίζονται αίθουσες συνεδρίων και έξοδα μετακίνησης περιορισμένου αριθμού στελεχών από κάθε κόμμα για κινήσεις εντός ή εκτός Ελλάδας, τουλάχιστον κατά την προεκλογική περίοδο.
Να σταματήσουν εντελώς οι ανεξέλεγκτες αφισοκολλήσεις και άλλες ανάλογες δαπάνες χαρτοπόλεμου, προς επίδειξη και περιβαλλοντικής ευαισθησίας
και να υπάρχει συγκεκριμένος χώρος αφισοκόλλησης στις πλατείες όπου θα μπορούν τα κόμματα να κοινωνούν τις δράσεις τους καθ’ όλη τη διάρκεια του έτους.
Γενικότερα, το πνεύμα της Ένωσης Κεντρώων είναι να στηρίζεται η προσπάθεια εξασφάλισης ευκαιριών επικοινωνίας και υλικοτεχνικής υποδομής για τη λειτουργία των κομμάτων από το κράτος,
χωρίς όμως να υπάρχουν συγκριτικά πλεονεκτήματα κάποιων έναντι άλλων.
Απαραίτητο για τη σωστή λειτουργία του παραπάνω συστήματος είναι να δημιουργηθεί κρατική εποπτεία στην οποία θα συμμετέχουν και εισαγγελικές αρχές,
για να εξασφαλίζεται η σωστή διαχείριση και η ισότιμη μεταχείριση μεταξύ των κομμάτων, παλαιών και νέων.
Όποιος με διάφορους τρόπους ξοδέψει χρήματα στις εκλογές για την επικράτηση της υποψηφιότητας του σε βάρος άλλων θα αντιμετωπίζει την άμεση δήμευση των περιουσιακών του στοιχείων.
Στα πλαίσια της ελεύθερης λειτουργίας των κομμάτων, η Ένωση Κεντρώων δεν είναι αντίθετη με την χρηματοδότηση από ίδια κεφάλαια, μέχρι ένα συγκεκριμένο ποσό για τις δωρεές από φυσικά πρόσωπα και οργανισμούς.
Το όποιο ποσό χορηγείται θα καταγράφεται τόσο στο διαδίκτυο, όσο και στην επιτροπή διαφάνειας της Βουλής
και θα είναι στη διάθεση κάθε πολίτη για να το ελέγξει και θα περνάει τόσο στον ισολογισμό του κόμματος όσο και στην φορολογική δήλωση του δωρητή.
Κόμματα που συμμετέχουν στον κυβερνητικό σχηματισμό θα αποκλείονται από την διευθέτηση ζητημάτων όταν υπάρχει σύγκρουση συμφερόντων σε σχέση με την προέλευση των χρηματοδοτήσεών τους.
Επιδιώκουμε την οριστική κατάργηση του Νόμου Τσοβόλα περί χρηματοδότησης των κομμάτων και είμαστε υπέρμαχοι ενός πολιτικού πολιτισμού στα ΜΜΕ,
χωρίς άναρθρες κραυγές, συζητήσεις με συγκεκριμένους κανόνες που θα γίνονται σεβαστοί από όλους τους καλεσμένους και θα αποφεύγονται κάθε είδους λεκτικές προκλήσεις.
Aξιοποίηση του ορυκτού μας πλούτου.18/04/2014 @ 01:13 Ένα από τα μεγαλύτερα εμπόρια ελπίδας που γίνονται στη χώρα μας από τότε που χτυπήθηκε από την κρίση έχει να κάνει με την αξιοποίηση του ορυκτού μας πλούτου.
Πολλοί αναφέρονται στην τυχόν ύπαρξη εκμεταλλεύσιμων πηγών πετρελαίου και υδρογονανθράκων, ως μάννα εξ’ ουρανού,
θεωρώντας ότι είναι η μοναδική ίσως αναγκαία συνθήκη για να απαλλαγούμε από μνημόνια και πολιτικές λιτότητας και ως μέσο για την ανεξαρτητοποίηση της χώρας από τον Ευρωπαϊκό έλεγχο.
Tα κοιτάσματα του υπεδάφους της χώρας μας μπορούν να αξιοποιηθούν, δεν αποτελούν ωστόσο τη λύση του οικονομικού προβλήματος
αφού τα έσοδα θα έρθουν σταδιακά, σε χρονικό ορίζοντα δεκαετιών και δύσκολα θα αγγίξουν τις πιο αισιόδοξες προβλέψεις.
Γειτονικές χώρες όπως η Τουρκία έχουν αναθέσει την εξόρυξη σε ξένες εταιρείες υπό όχι και τόσο ευνοϊκούς όρους
ενώ είναι γεγονός ότι τα διεθνή δεδομένα δεν επιτρέπουν σε χώρες όπως η Ελλάδα να καρπωθούν όλα τα έσοδα μιας τέτοιας διαδικασίας,
αφού τόσο η τεχνογνωσία όσο και ο υλικοτεχνικός εξοπλισμός κοστίζουν και δεν καλύπτονται από τις εγχώριες βιομηχανικές υποδομές.
Σύμφωνα με το σύνταγμά μας, η Ελλάδα πρέπει να απαιτήσει ορίζοντα εκμετάλλευσης τουλάχιστον πενήντα ετών με το 12% επί των ετήσιων μεικτών εσόδων (τζίρος) από τις πωλήσεις πετρελαίου να έρχεται αδιαπραγμάτευτα στο Ελληνικό δημόσιο.
Βέβαια, όλα αυτά προϋποθέτουν την ολοκλήρωση των μελετών, τον προσδιορισμό των πηγών που είναι οικονομικά συμφέρουσες προς εξόρυξη
και την διευθέτηση των όποιων γεωπολιτικών ζητημάτων προκύψουν στην πορεία.
Το ίδιο αυτό ποσοστό (12% επί των ετήσιων μεικτών εσόδων (τζίρος) από τις πωλήσεις), πρέπει να λαμβάνει το Ελληνικό Δημόσιο από κάθε είδους εκμετάλλευση -
εξόρυξη παντός πολύτιμου και μη μετάλλου ή ειδικών γαιών,
με αναθεώρηση προς αυτό το ποσοστό σε όλες τις υπάρχουσες συμβάσεις.
Αν υποθέσουμε ότι αύριο το πρωί ξεκινάμε την εξόρυξη των κοιτασμάτων του Ιονίου πελάγους, θα πρέπει να γνωρίζουμε ότι τα πρώτα χρήματα θα τα πάρουμε το λιγότερο σε οκτώ με εννιά χρόνια,
γιατί χρειάζονται έρευνες και εγκαταστάσεις πολύ δαπανηρές
ενώ και οι περιβαλλοντικοί όροι που τίθενται από την ΕΕ και θα πρέπει να σεβαστούμε είναι ιδιαιτέρως αυστηροί και αυξάνουν το κόστος εξόρυξης ακόμα περισσότερο.
Επομένως, θέλει ιδιαίτερη προσοχή, αφού σε περίπτωση ατυχήματος, τα πρόστιμα που θα επιβληθούν θα είναι τεράστια.
Η Ένωση Κεντρώων είναι υπέρ της εκμετάλλευσης του υπεδάφους της χώρας μας,
ωστόσο δεν πρέπει να εναποθέτουμε τις ελπίδες μας για για ένα καλύτερο μέλλον, αποκλειστικά σε αυτόν τον τομέα.
Η όλη διαδικασία είναι χρονοβόρος και πολυδάπανη μέχρι να αρχίσει να είναι ανταποδοτική.
Τα οφέλη για το σύνολο του πληθυσμού της Ελλάδος θα είναι ορατά σε βάθος χρόνου, με άμεσο (και σημαντικότερο βραχυπρόθεσμο όφελος) την απασχόληση ανέργου εργατικού δυναμικού.
Οικογένεια - Φάκελος "ΔΕΠΟΣ".18/04/2014 @ 01:08ΣΧΕΔΙΟ ΔΕΠΟΣ – ΜΕΤΡΑ ΓΙΑ ΤΗΝ ΟΙΚΟΓΕΝΕΙΑΕπιδότηση της Ελληνίδας μητέρας με 450 € το μήνα, για κάθε παιδί, έως ότου αυτό γίνει 18 χρονών.
Μείωση των ενοικίων, ώστε το νοίκι για τη λαϊκή στέγη, να μην υπερβαίνει το 1/3 του βασικού μισθού ενός εργατοϋπαλλήλου.
Παροχή στέγης στους άστεγους, μέσω της Δημόσιας Επιχ. Πολεοδόμησης της ΔΕΠΟΣ στην ύπαιθρο, στα πλαίσια προγράμματος αποκέντρωσης.
Όσοι θα πάρουν δωρεάν στέγη από το πρόγραμμα αυτό, θα υποχρεωθούν να εργαστούν για 15 χρόνια τουλάχιστον (κανονικά αμειβόμενοι) σε εργοστάσια ή εργοτάξια της επαρχίας, τα οποία θα γίνουν σε βιομηχανικές ζώνες στους οικισμούς της ΔΕΠΟΣ.
Οι οικισμοί της ΔΕΠΟΣ θα γίνουν με την μέθοδο της αντιπαροχής με χρηματοδότηση των ομογενών μας της αλλοδαπής.
Φάκελος “ΔΕΠΟΣ”Τα αυθαίρετα κτίσματα στη χώρα μας αποτελούν μια βαριά και ανώμαλη κατάσταση που από δεκαετίες ταλαιπωρεί έντονα χιλιάδες οικογένειες,
με χαμηλά εισοδήματα, και το κράτος σε όλες του τις εκφράσεις (πολεοδομίες, δικαιοσύνη, αυτοδιοίκηση, οικονομία, τάξη, κύρος).
Συντηρείται αυτή η κατάσταση από δύο πηγές: Η μία καθαρά ανθρώπινη: Η ανάγκη δηλαδή να εξασφαλίσει και ο κάτοικος οργανωμένου οικισμού τον τρόπο ζωής του,
με βασικό στοιχείο τη στέγη του και με πρόσθετο αίτημα σήμερα, το περιβάλλον
και τα κοινωφελή μέσα και έργα οικιστικής λειτουργίας.
Η άλλη πηγή, αυτή που αφέθηκε να εκμεταλλεύεται κατά τον πιο ωμό τρόπο την πρώτη.
Η ιδιοκτησία οικιστικής γης, δηλαδή, που μεθόδευσε κερδοσκοπικά την όλη υπόθεση, ακόμα και με νομιμοφανείς κατατμήσεις, με καταπατήσεις δασικών ή δημόσιων εκτάσεων, παραποιήσεις τίτλων ιδιοκτησίας,  καταπατήσεις παραλίων και με πολλούς άλλους τρόπους.
Δίνοντας έτσι ένα κομμάτι αγρού (αγροτεμάχιο στο νομιμοφανές συμβόλαιο) προσφέρει δήθεν «οικόπεδο» πλαστοποιημένο όμως,
αφού με τον όρο οικόπεδο νοείται μέρος πόλεως οργανωμένης, έστω και στοιχειωδώς.
Εισπράττει έτσι 100 μέχρι 500 και πάνω φορές την τιμή του αγρού.
ΥπερκέρδηΠαρά τα υπερκέρδη αυτά και το νομιμοφανή τρόπο δημιουργίας τους, η ιδιοκτησία δεν πωλεί από αυτά τα «αγροτεμάχια» παρά μόνο ένα 30 έως 40% και μάλιστα τα χειρότερα.
Χρησιμοποιεί μετά τους νέους κατόχους τους σαν «αιχμή κρούσεως» και επιχειρεί νομιμοποίηση των υπολοίπων 70% εκλεκτών δικών της οικοπέδων.
Έτσι και εδώ, η πίεση για νομιμοποίηση, παρ’ όλον που φαίνεται ότι στηρίζεται στο κοινωνικό αίτημα της εξασφάλισης φτηνής στέγης, εξυπηρετεί πάλι νέα συμφέροντα σε βάρος του πολεοδομικού συνόλου.
Στη συνέχεια ασκείται νέα πίεση για να τους δοθούν όροφοι και ευνοϊκότεροι συντελεστές δόμησης.
Υψώνονται οι τιμές σε απρόσιτα επίπεδα για τους νέους οικιστές, που διαθέτουν τις ίδιες όπως και οι πρώτοι ασθενείς δυνατότητες.
Στην υπόθεση όλη των αυθαιρέτων προβάλλεται, δηλαδή, το ανθρώπινο αίτημα για στέγη,
ενώ υποκρύπτεται η πλεονεξία της ιδιοκτησίας και η επιδίωξη επίτευξης υπερβολικής υπεραξίας ακινήτου.
Η Ένωση Κεντρώων έχει από μακρού χρόνου επισημάνει τις κερδοσκοπικές τάσεις της ιδιοκτησίας
και την αιχμαλωσία του μικρομεσαίου εισοδήματος οικογενειών στα δίχτυα αυτής της κερδοσκοπίας.
Ακόμη και αυτοί που νομιμοποίησαν τέτοιας μορφής αυθαίρετα, απέκτησαν σπίτια χωρίς υποδομή,
χωρίς σχεδιασμό, χωρίς τις στοιχειώδεις προϋποθέσεις και πλήρωσαν στην συνέχεια ακριβά και σε χρήμα.
ΙΣΤΟΡΙΚΗ ΑΝΑΔΡΟΜΗΜέσα σε αυτό το κύκλωμα βλάστησε ένα πλήθος από νοσηρές επιπτώσεις, όπως οι σκοτεινές μεθοδεύσεις αφαίρεσης της πρωτογενούς γης από τους πρώτους αγρότες  κατόχους της σε ευτελείς τιμές
και η μετατροπή της, χωρίς καμία συμβολή της ιδιοκτησίας, σε πανάκριβη οικιστική γη ή συστηματική καταπάτηση ή παραποίηση τίτλων και ορίων ιδιοκτησίας.
Γίνονται επίσης παράνομες καταλήψεις και υλοτομήσεις δασών και υπάρχουν βασικές υπόνοιες εμπρησμών για οικοπεδοποιήσεις
και προσπάθειες κλονισμού συνειδήσεων στελεχών της πολιτείας, παραβιάσεις νόμων κλπ.
Ο πρώτος και ίσως ο μόνος άνθρωπος που επιχείρησε να εξυγιάνει το έλος των  αυθαιρέτων, χαράζοντας μια νέα πολιτική στην περιοχή των οικισμών (παλαιών και νέων) υπήρξε ο πρύτανης του ΕΜΠ και Υπουργός Δ.Ε των πρώτων μεταπολιτευτικών κυβερνήσεων Κυπριανός Μπίρης.
Ο Κυπριανός Μπίρης συνέταξε τα άρθρα 21 και 24 του συντάγματος και ίδρυσε την ΔΕΠΟΣ (Δημόσια Επιχείρηση Οίκησης και Στέγασης),
που είχε αποστολή την αναμόρφωση υφιστάμενων οικισμών, με τήρηση των κανόνων και των νόμων.
Συγκεκριμένα η ΔΕΠΟΣ θα αναμόρφωνε οικισμούς που λειτουργούν με πρωτόγονο και χαώδη τρόπο και θα ανοικοδομούσε νέους οικισμούς χωρίς χρηματοδότηση από το κράτος,
με τη μέθοδο της αντιπαροχής, με χρήματα ομογενών μας του εξωτερικού, που ήθελαν να αγοράσουν σπίτια στην πατρίδα, χωρίς να κινδυνεύουν να πέσουν θύματα κάποιου αισχροκερδούς εργολάβου,
υπό την εποπτεία και την εγγύηση του κράτους.
Θα προσέφερε δηλαδή η ΔΕΠΟΣ σε χιλιάδες ομογενείς μας τη δυνατότητα με φτηνές τιμές να αγοράσουν σπίτι στην πατρίδα για τα παιδιά τους με την εγγύηση του κράτους.
Επίσης η ΔΕΠΟΣ θα έδινε την ευκαιρία σε χιλιάδες ιδιοκτήτες μη άρτιων και μη οικοδομήσιμων οικοπέδων,
να αντικαταστήσουν την άχρηστη ιδιοκτησία τους με ίσης αξίας κτίσμα σε σύγχρονους οικισμούς.
Επιπλέον η ΔΕΠΟΣ θα έδινε την ευκαιρία στην Τοπική Αυτοδιοίκηση και στην Εκκλησία της Ελλάδας και στο δημόσιο,
να ανταλλάξουν αναξιοποίητες ή άχρηστες εκτάσεις που κατέχουν με ίσης αξίας περιουσιακά στοιχεία που αποφέρουν εισόδημα με νόμιμες διαδικασίες.
Το μέγιστο ωστόσο ευεργέτημα που θα έκανε η ΔΕΠΟΣ είναι ότι με το περίσσευμα κατοικιών που θα δημιουργούσε θα στέγαζε δωρεάν νιόπαντρα ζευγάρια, που θα μετοικούσαν στην ύπαιθρο σε νέους σύγχρονους οικισμούς στα πλαίσια προγράμματος αποκέντρωσης,
αρκεί βέβαια να εργάζονταν σε εργοστάσια ή άλλες εργασίες επί δεκαπενταετία, κανονικά αμειβόμενοι,
ώστε να αναπτυσσόταν οικονομικά όλη η Ελλάδα με συμμετρία πληθυσμού προς το εμβαδόν.
Ο ΕΚΒΙΑΣΜΟΣ  Η υλοποίηση των στόχων της ΔΕΠΟΣ θα βελτίωνε τη ζωή σε όλη τη χώρα,
θα καθιστούσε τη στέγη προσιτό δικαίωμα όλων των Ελλήνων,
θα απομόνωνε τσιφλικάδες και φεουδάρχες οικοπεδέμπορους,
που θέλουν να επιτυγχάνουν παράλογα μεγάλη υπεραξία γης εκβιάζοντας το κράτος και το κοινωνικό μας σύνολο.
Ωστόσο και οι στόχοι της ΔΕΠΟΣ για απόκτηση οικονομικής αυτάρκειας της Τοπικής Αυτοδιοίκησης, της Εκκλησίας της Ελλάδας, καθώς και η μέσω στέγης πρόσδεση των ομογενών μας με την πατρίδα, δεν είναι μικρής σημασίας.
Παρά το γεγονός ότι τα άρθρα 21 και 24 του Συντάγματος παρείχαν στην πολιτεία όλες τις δυνατότητες για να λυθεί το θέμα των αυθαιρέτων και παρά το ότι η ΔΕΠΟΣ ιδρύθηκε και προσελήφθησαν σε αυτήν πλέον των 300 επιστημόνων, πολιτικοί μηχανικοί και αρχιτέκτονες,
και παρά το γεγονός ότι ο Κυπριανός Μπίρης έδωσε την ψυχή του στην εφαρμογή του όλου σχεδίου,
όλα έμειναν στα χαρτιά και στις καλένδες,
αφού οικοπεδέμποροι και τσιφλικάδες αξίωσαν από τους βουλευτές όλων των κομμάτων να μπει το σχέδιο στην κατάψυξη γιατί τους χαλούσε τα σχέδια κερδοσκοπίας.
Έτσι ο Κωνσταντίνος Καραμανλής απέλυσε από Υπουργό τον Κυπριανό Μπίρη, συνεχίστηκε η παραδοσιακή πολιτική που τροφοδοτούσε την αυθαιρεσία
και η στέγη είναι απραγματοποίητο όνειρο για τους μισθοσυντήρητους και τις φτωχές ελληνικές οικογένειες.
Το πιο θλιβερό όμως είναι, ότι οι Υπουργοί που ακολούθησαν, αντί να λύσουν το πρόβλημα των αυθαιρέτων, το όξυναν.
Η ΔΕΠΟΣ δεν διαλύθηκε, όμως οι πλέον των 300 υψηλά αμειβόμενοι υπάλληλοί της ασχολούνται με αλλότριες προς τους σκοπούς της, παρασιτικές και δευτερεύουσες ενασχολήσεις.
ΤΟ ΣΚΑΝΔΑΛΟΗ ύπαρξη και η μη απόδοση της ΔΕΠΟΣ και η πληρωμή από το κράτος 300 επιστημόνων χωρίς να προσφέρουν κανένα ουσιαστικό έργο, αποτελεί σκάνδαλο πρώτου μεγέθους, που εφημερίδες και τηλεοράσεις κατορθώνουν να μένει άγνωστο στον ελληνικό λαό.
Η Ένωση Κεντρώων σήμερα διαθέτει ολόκληρο το αρχειακό υλικό του Κυπριανού Μπίρη με την τεράστια πνευματική του κληρονομιά, που το παρέδωσε πριν πεθάνει στον Πρόεδρο Βασίλη Λεβέντη, ο οποίος μάλιστα είχε συνδράμει στην συγγραφή των παραπάνω άρθρων.
Στο σημείο αυτό πρέπει να υπογραμμίσουμε τις ευθύνες όλων των διοικήσεων της Κτηματικής Τράπεζας, της τράπεζας εκείνης που ενώ ιδρύθηκε με αποστολή την παροχή στέγης σε όσους στερούνται, κατέληξε να εκτελεί όμοιες με άλλες εμπορικές τράπεζες τραπεζικές υπηρεσίες
και μάλιστα να ζητεί εγγυήσεις ακινήτων προκειμένου να δώσει στεγαστικά δάνεια, κατά παράβαση του καταστατικού σύμβασής της.
H Κτηματική Τράπεζα θα λειτουργούσε παράλληλα με τη ΔΕΠΟΣ σαν Τράπεζα Γης και θα διευκόλυνε όλες τις συναλλαγές ιδιωτών και δημοσίου με τη ΔΕΠΟΣ.
Είναι θλιβερό ότι ο Κωνσταντίνος Καραμανλής, πρωθυπουργός των κυβερνήσεων ’74 έως ’81, ενώ θέσπισε τα άρθρα 21 και 24 του Συντάγματος του ’75, ενώ ίδρυσε τη ΔΕΠΟΣ, στη συνέχεια υπέκυψε σε συμφέροντα και άφησε στη μέση μία τόσο μεγάλη υπόθεση.
Είναι όμως εξίσου τραγικό κυβερνήσεις όπως του ΠΑΣΟΚ μετά το ’81, που θέλουν στα χαρτιά να λέγονται σοσιαλιστικές, διαιώνισαν ένα ληστρικό τρόπο απόκτησης στέγης,
που και την αυθαιρεσία αυξάνει,
τη ζωή στις πόλεις την καθιστά αγχώδη και ασφυκτική,
στους πλούσιους δίνει δυνατότητες να χτίζουν σε δάση,
σε παραλίες και σε πολυτελή προάστια και για τους μισθοσυντήρητους το όνειρο απόκτησης στέγης έγινε όλο και πιο απόμακρο.
Ο φάκελος «Κυπριανός Μπίρης», είναι μαζί με τα Ιουλιανά του ’65 (με τα βασιλικά πραξικοπήματα) και τη Χούντα των συνταγματαρχών ομολογούμενα κάποιες από τις πιο μελανές σελίδες του αιώνα που έδυσε.
Η Ένωση Κεντρώων θα θεσπίσει φορολογία για ακίνητα και κατοικίες μεγάλης αξίας, ιδιαίτερα στο στάδιο μεταβίβασής τους.
Η υπεραξία των ακινήτων θα φορολογηθεί όπως φορολογείται το εισόδημα από κάθε επάγγελμα, έτσι πρέπει να φορολογηθεί και η άνοδος στην αξία των ακινήτων, γιατί και αυτό είναι εισόδημα.
Θα μείνει αφορολόγητη η πρώτη κατοικία για όλους τους Έλληνες,
όμως οι μεγάλες περιουσίες πρέπει να φορολογηθούν.
Το μέτρο θα τονώσει και την επιχειρηματικότητα, αφού θα παύσει η γη και η ιδιοκτησία να είναι ο τρόπος διοχέτευσης των αποταμιεύσεων της κοινωνίας.
Επιχειρηματικό περιβάλλον.18/04/2014 @ 00:57Η Ένωση Κεντρώων θεωρεί πρωταρχικής σημασίας για την οποιαδήποτε αναδιοργάνωση του επιχειρηματικού τομέα και της ιδιωτικής πρωτοβουλίας να ξεκαθαριστούν τα ζητήματα σχετικά με τα δημοσιονομικά της χώρας.
Το οικονομικό όραμα της Ένωσης ΚεντρώωνΤασσόμαστε κατά τού κρατικοδίαιτου γραφειοκρατικού καπιταλισμού,
όμως θεωρούμε επιβεβλημένη την άσκηση κρατικού ελέγχου επί της οικονομικής ζωής της χώρας.
Τα τρέχοντα μοντέλα-συνταγές στην οικονομία απέτυχαν.
Χρειαζόμαστε λοιπόν έμπνευση, αίσθημα δικαίου, διαφάνεια και τόλμη.
Υποστηρίζουμε το μοντέλο που εξασφαλίζει αξιοπρέπεια και ευκαιρίες για όλους
και βάζει ταυτόχρονα φρένο στην αδηφαγία των ισχυρών.
Το μοντέλο ανάπτυξης που επιδιώκει να εφαρμόσει η ‘Ενωση Κεντρώωων, αποζητά πραγματικά σύγχρονους επιχειρηματίες και επενδυτές.
‘Ολοι έχουν ίσα δικαιώματα στην Ελλάδα.
Η Ένωση Κεντρώων δεν εναντιώνεται στην ελεύθερη αγορά.
Οφείλουμε όμως να επιβάλουμε κανόνες και θεσμικό πλαίσιο περιορισμού στο κεφάλαιο.
Ένα κεφάλαιο το οποίο ναι μεν αποτελεί την κινητήρια δύναμη στα κράτη,
αλλά οφείλει και να αντλεί από την Αριστερά αξίες όπως ο ανθρωπισμός,
ο αγώνας για την ισότητα και την αξιοκρατία, η στήριξη του αδυνάτου, η ανάγκη για κοινωνικό κράτος.
Αυτή η «οικονομική θεωρία» του Κέντρου δίνει όραμα, κυβερνητική προοπτική ενώ εμπνέει στον συμπολίτη μας,ένα αξιακό σύστημα για κράτος κοινωνικής δικαιοσύνης,
που θα εξασφαλίζει στον πολίτη αξιοπρέπεια και θα υποχρεώνει τον ισχυρό και πλούσιο σε διαφάνεια και σε έλεγχο.
Το οικονομικό μοντέλο στο οποίο πιστεύει η Ένωση Κεντρώων, είναι μορφή οικονομίας που βασίζεται στην ελεύθερη ιδιωτική πρωτοβουλία που διευκολύνεται, υποβοηθείται και επικουρείται με ισχυρά αναπτυξιακά κίνητρα από το κράτος,
ένα κράτος ολιγοπρόσωπο, στελεχωμένο με άξια και ικανά στελέχη που διαθέτουν κατάρτιση και τις γνώσεις για την αποστολή τους.
Αποστολή του κράτους θα πρέπει να είναι ο έλεγχος της τήρησης των θεσμών και νόμων, δηλαδή η εποπτεία της αγοράς,
η εξασφάλιση ίσων ευκαιριών για πρόσωπα και προσπάθειες,
η καταπολέμηση της γιγάντωσης των τραστ και οικονομικών κηδεμονιών,
η αποσόβηση της διείσδυσης ενός κέντρου συμφερόντων σε τομείς συγκρουόμενων ρόλων.
Στόχος μας να πάψουν για παράδειγμα οι μεγαλοϊδιοκτήτες των ΜΜΕ να ελέγχουν
και να πληροφορούν την κοινωνία με τον τρόπο που θέλουν
ενώ ταυτόχρονα συμμετέχουν στην οικονομική ζωή του τόπου ως εργολάβοι δημοσίων έργων και κρατικών προμηθειών.
Επιδιώκουμε τη στήριξη των αδυνάτων με λογικές αλλά ουσιαστικές θυσίες των ισχυρών,
την εξασφάλιση πόρων για διαχείριση της ανεργίας και του κοινωνικού τους αποκλεισμού,
της μητρότητας και την επίτευξη υψηλών επιδόσεων σε τομείς όπως η δημόσια δωρεάν παιδεία, η δημόσια υγεία,
η αποκέντρωση, η παραγωγή ενέργειας, η οικιστική αναγέννηση και το ζωντάνεμα των θνησιγενών ίσως και νεκρών εστιών της Ελληνικής υπαίθρου.
Η Ένωση Κεντρώων επιδιώκει να εξασφαλίσει ανάπτυξη με σεβασμό στο περιβάλλον και τον απλό άνθρωπο,
μια ανάπτυξη που προϋποθέτει κίνητρα για πολλούς και ευκαιρίες για όλους.
Καρτέλ, τραστ στην αγορά, κηδεμονίες, εύνοιες κάθε μορφής είναι ενέργειες που αποτρέπουν τον υγιή ανταγωνισμό,
είναι καταπολεμητέες και καταστρέφουν προσπάθεις ανάκαμψης της οικονομίας μας.
Επιδιώκουμε, μέσω της πρότασης μας για το Επιχειρηματικό περιβάλλον, τις επενδύσεις και την πρόταση μας για αναμόρφωση του φορολογικού πλαισίου της Έλλάδας,
όλες οι επιχειρήσεις να έχουν τους ίδιους κανόνες λειτουργίας.
Σε όλες τις επενδύσεις κύριο στοιχείο θα είναι η αποκατάσταση του περιβάλλοντος
και η εφαρμογή των σχετικών επιστημονικών μελετών που θα εποπτεύεται αυστηρά από τα εντεταλμένα όργανα.
Το περιβάλλον δεν θα σταματήσει την ανάπτυξη, όμως η ανάπτυξη θα εναρμονιστεί με τα ισχύοντα στην Ευρωπαϊκή Ένωση
και θα προστατευθούν με κάθε θυσία τα δάση της πατρίδας μας και οι αρχαιολογικοί θησαυροί.
Η αυθαιρεσία στη δόμηση θα γίνει παρελθόν και σε όλες τις πόλεις θα εξασφαλιστούν κοινόχρηστοι χώροι,
χώροι περιπάτου και χώροι καλλιέργειας ψυχικής και σωματικής υγείας για τους νέους μας.
Θα προστατεύσουμε τις παραλίες μας με αυστηρή τιμωρία στους οικοδομούντες σε αυτές.
Εξαιρέσεις και εύνοιες δεν θα υπάρξουν.
Ο πολίτης θα είναι πάντα στο κέντρο του ενδιαφέροντος της πολιτείας.
Η Ένωση Κεντρώων δεσμεύεται ότι θα κάνει ό,τι είναι δυνατόν για τη βελτίωση της ζωής του και της ποιότητας της καθημερινότητας του πολίτη.
Υψηλή τεχνολογία, τουρισμός, βιομηχανία και βιοτεχνία, εμπόριο και υπηρεσίες
καθώς και ο ορυκτός μας πλούτος θα τύχουν αξιοποίησης και ορθολογικής οργάνωσης,
γιατί από όλα αυτά θα δημιουργούνται στο κράτος έσοδα για την κοινωνική πρόνοια,
τη δημόσια υγεία,
τη δημόσια δωρεάν παιδεία
και την εξασφάλιση κοινωνικής σύνταξης σε επίπεδα αξιοπρέπειας για όλους τους Έλληνες.
Κράτος που δεν αναπτύσσεται έχει πολύ μικρά περιθώρια για στήριξη των ασθενέστερων τάξεων, γι’ αυτό όλο το βάρος η Ένωση Κεντρώων θα το ρίξει στην ανάπτυξη της χώρας.
Στόχος μας είναι ο λαός να μην ζει με δανεικά, αλλά με δικά του δεδουλευμένα, στόχος μας οι επόμενες γενιές να μην χρεώνονται από τα λάθη του παρόντος και του παρελθόντος.
Είναι λάθος το χρήμα να συγκεντρώνεται σε λίγα χέρια.
Είναι έγκλημα το μέγεθος κάποιων να οφείλεται στην εξόντωση μικρών και μεσαίων.
Εισερχόμενη στη Βουλή η Ένωση Κεντρώων σκοπεύει να πατάξει το κομματικό κράτος και να εξασφαλίσει αξιοκρατία και διαφάνεια σε όλους τους τομείς της οικονομικής και επιχειρηματικής ζωής.
Το δημόσιο θα παύσει να είναι όνειρο για τη λύση του εργασιακού προβλήματος των νέων μας,
τα εργασιακά δικαιώματα ιδιωτικού και δημόσιου τομέα θα εξισωθούν και οι αγρότες μας θα προστατευθούν.
Το αγροτικό εισόδημα είναι σε θέση να διασφαλιστεί, αλλά αυτό θα περάσει και από τον εκσυγχρονισμό των μεθόδων έρευνας και καλλιέργειας.
Αγρότες, κτηνοτρόφοι, αλλά και όλοι οι συνεισφέροντες στον πρωτογενή τομέα της οικονομίας πρέπει να τύχουν αρωγής με κάθε θυσία.
Χρωστάμε άλλωστε πολλά στους ακρίτες μας που είναι το πιο όμορφο κομμάτι της κοινωνίας μας και περήφανοι ως άνθρωποι.
Δεν λησμονούμε ότι σε μεγάλο ποσοστό είναι εκείνοι που πλήρωσαν βαρύτατο τίμημα για την είσοδο της χώρας μας στην Ευρωπαϊκή Ένωση
και οφείλουμε έστω και τώρα να τους στηρίξουμε.
Κύριες προϋποθέσεις αποτελούν ανάπτυξης αποτελούν :Η σταθεροποίηση της οικονομίας μας.
Η επιστροφή κεφαλαίου στις τράπεζες που έχει εκρεύσει προς το εξωτερικό.
Ο ερχομός ουσιαστικών επενδύσεων Ευρωπαϊκών χωρών στην Ελλάδα, ως εγγύηση παραμονής μας στο ευρώ.
Με όλες αυτές τις ικανές και αναγκαίες συνθήκες να εκπληρώνονται, προτείνουμε τα εξής:
Κάθε επιχείρηση, ή ελεύθερο επάγγελμα να υποβοηθείται σημαντικά στα πρώτα πέντε έτη άσκησης της δραστηριότητας του.
Το μέτρο θεωρείται αναγκαίο για να μειωθεί ο αθέμιτος ανταγωνισμός μεταξύ παλαιών και νέων δραστηριοτήτων
και γιατί η οικονομία που πρεσβεύει η Ένωση Κεντρώων δεν είναι ολιγοπώλιο,
αλλά η ανάπτυξη εξασφαλίζεται από τη δυνατότητα εισόδου νέου αίματος στην αγορά κάθε μορφής.
Συμμετοχή των εργαζομένων των μεγάλων επιχειρήσεων στα κέρδη τους, μέχρι ποσοστού 12%, ώστε να αναθερμανθεί η οικονομία
και να δοθούν με μηδενικό κόστος στο κράτος τα απαραίτητα κίνητρα για εργασία.
Το Ελληνικό φορολογικό σύστημα πάσχει (ανάμεσα σε άλλα) και από αδυναμία είσπραξης φόρων, λόγω της πολυπλοκότητας του.
Η απλοποίηση του, με σύνθημα μας την «Επανεκκίνηση στην Φορολογία», στοχεύει  :Να μη δημιουργεί οικονομικούς εγκληματίες ανάμεσα στους πολίτες και τις επιχειρήσεις.
Να αποποινικοποιηθεί η επιχειρηματικότητα (δικαιότερο φορολογικό σύστημα).
Να μειώσει το λειτουργικό κόστος είσπραξης φόρων του κράτους μέσω του μικρότερου αριθμού υπαλλήλων που θα ασχολούνται με την είσπραξη.
Να αυτοματοποιήσει, με τη χρήση υψηλής τεχνολογίας τις διαδικασίες
ώστε να επιτυγχάνεται ταχύτερη εξυπηρέτηση όλων των εμπλεκομένων φορέων αλλά και ταυτόχρονα δικαιότερη επίτευξη των διαδικασιών.
Μέσω της αυτοματοποίησης να μειωθεί στο ελάχιστο δυνατό η επαφή μεταξύ των εν δυνάμει να φοροδιαφεύγουν, με τους υπαλλήλους της Εφορίας,
ώστε να εκμηδενίζονται οι εν δυνάμει προοπτικές παράνομης συνδιαλλαγής μεταξύ εφοριακών και φορολογουμένων.
Γραφεία ευρέσεως εργασίαςΧωρίς να υποτιμούμε το έργο του ΟΑΕΔ που πρέπει να παραμείνει σε έναν ρόλο εποπτικό και υποβοηθητικό, οι δήμοι της χώρας μας, ως γνώστες των αναγκών της περιοχής τους, πρέπει να δημιουργήσουν γραφεία ευρέσεως εργασίας,
όπου ο κάθε άνεργος συμπολίτης μας, θα έχει τη δυνατότητα, καταθέτοντας το βιογραφικό του και τα πλήρη του στοιχεία επικοινωνίας, να θέτει εαυτόν στο διαθέσιμο εργασιακό δυναμικό της περιοχής του.
Οι υποψήφιοι εργοδότες, μέσω ενιαίας διαδικτυακής πλατφόρμας (με συμμετοχή όλων των γραφείων ευρέσεως εργασίας των δήμων),
να μπορούν να έχουν τη δυνατότητα πρόσβασης στα στοιχεία αυτά και να μπορούν να αναζητούν εργαζόμενους για την κάλυψη των αναγκών τους.
Ανάθεση δημοσίων έργωνΘέσπιση αναλογικού τρόπου στην ανάθεση δημοσίων έργων και κρατικών προμηθειών.
Καμία εταιρεία δεν θα μπορεί να εκτελεί έργα σε ποσοστό μεγαλύτερο κάποιου ορίου.
Πάταξη της διαπλοκής και την αληθινή απαγόρευση σε ιδιοκτήτες ΜΜΕ να είναι και ιδιοκτήτες εταιριών δημοσίων έργων και εταιριών που προμηθεύουν το δημόσιο.
Χρηματοδότηση επιχειρήσεωνΗ χρηματοδότηση των τραπεζών να πηγαίνει με μεγαλύτερη ρευστότητα στις μικρομεσαίες επιχειρήσεις.
Να σταματήσει δηλαδή το μονοπώλιο των μεγάλων επιχειρήσεων
και τα εκδιδόμενα δάνεια προς το οικονομικό κατεστημένο (θαλασσοδάνεια).
Υποχρεωτική ρύθμιση όλων των επαγγελματικών δανείων, που έχουν χαρακτηριστεί από το 2009 και μετά ως “κόκκινα δάνεια”,
με σκοπό την αναχρηματοδότηση των βιώσιμων επιχειρήσεων με όρους που δεν θα τους αφαιρούν ρευστότητα άρα και πιθανότητα επιβίωσης.
Επιστροφή κεφαλαίωνΗ Ένωση Κεντρώων ζητά τον έλεγχο μέσω της Τράπεζας της Ελλάδος των επιχειρηματιών αλλά και των φυσικών προσώπων που έβγαλαν χρήματα στο εξωτερικό κατά την διάρκεια της κρίσης,
δηλαδή από το 2009 και μετά.
Σύμφωνα με τα στοιχεία της Τράπεζας της Ελλάδος, 60.000 πρόσωπα έχουν εξάγει την τελευταία εξαετία, €90 δισεκατομμύρια, τα οποία λείπουν από τις τράπεζες και συνεπώς οι τελευταίες δεν έχουν επαρκή ρευστότητα.
Θεωρούμε ότι αυτό είναι έγκλημα και συνεπώς θα πρέπει όλα τα πρόσωπα αυτά να φορολογηθούν αναδρομικά βάσει των χρημάτων που έβγαλαν στο εξωτερικό.
Η Ε.Κ. προτείνει συντελεστή φορολογίας 15% αναδρομικά αλλά και σε ισχύ για μελλοντικά εμβάσματα εκτός Ελλάδος, ακόμα και σε χώρες της Ε.Ε.
Δίνει όμως παράλληλο το κίνητρο της αμνηστίας σε όλα τα πρόσωπα που έπραξαν έτσι μέχρι σήμερα,
διότι υπό κανονικές συνθήκες θα έπρεπε να διωχθούν ποινικά.
Επιδιώκουμε την επιστροφή στην Ελλάδα, κεφαλαίων, έναντι ποσοστού φορολόγησης 15%, για όσα εισοδήματα, δεν υπάρχουν επαρκή στοιχεία που να αποδεικνύουν την νόμιμη κατοχή τους.
νομίμως αποκτηθέντων και μη νομίμως,
εάν δεν έχουμε εξασφαλίσει πρώτα την παραμονή μας στο Ευρώ και ένα σταθερό φορολογικό, επιχειρηματικό και επενδυτικό περιβάλλον.
Η πρόταση μας είναι συνολική και αποβλέπει στην στήριξη των παραπάνω παραγόντων σταθεροποίησης της οικονομίας μας.
AπαγορεύσειςΑπαγόρευση σε κάθε ιδιοκτήτη μέσου μαζικής ενημέρωσης να έχει οποιαδήποτε άλλη επιχείρηση υπό την κατοχή του.
Παύση δυνατότητας ίδρυσης θυγατρικών εταιρειών κάποιου ομίλου για την υπέρβαση του ορίου αυτού και αντιμετώπιση ολιγοπωλίων και παρόμοιων μεθοδεύσεων.
Η Ελλάδα του μέλλοντος δεν θα είναι η Ελλάδα των πολύ μεγάλων εταιρειών, αλλά η Ελλάδα στην οποία μεγάλοι μπορούν να γίνουν τόσο οι μικροί όσο και οι μεσαίοι.
Μεταναστευτικό18/04/2014 @ 00:47 Η Ένωση Κεντρώων προτείνει μια σειρά μέτρων για την άμεση αντιμετώπιση του φαινομένου, ώστε να χαρτογραφηθεί πλήρως και να προχωρήσουμε στη διαχείρισή του.
Συνοψίζονται στα εξής βήματα:Απόδοση Ελληνικής υπηκοότητας στα τέκνα των ξένων που έχουν γεννηθεί στην Ελλάδα, φοίτησαν αδιάλειπτα σε Ελληνικά σχολεία και έχουν γίνει 18 ετών.
Απόδοση Ελληνικής υπηκοότητας σε όσους διαθέτουν επαρκή δικαιολογητικά νόμιμης παραμονής και πληρούν τις προϋποθέσεις των σχετικών νόμων.
Εγγύηση ιατροφαρμακευτικής περίθαλψης, προ της επιστροφής τους στις πατρίδες τους, για όσους δεν διαθέτουν επαρκή δικαιολογητικά νόμιμης παραμονής και δεν διαθέτουν επαρκείς πόρους.
Σεβασμός στη ανθρώπινη ζωή, νομίμως και μη νομίμως διαμενόντων στην Ελλάδα.
Διαρκής ενημέρωση στοιχείων διαμονής και εργασίας των οικονομικών μεταναστών.
Επιστροφή στις πατρίδες τους για όσους δεν διαθέτουν επαρκή δικαιολογητικά νόμιμης παραμονής.
Επιβολή ορίου εξαγωγής χρημάτων στο εξωτερικό από μετανάστες, στο 25% του συνολικού τους εισοδήματος.
Αύξηση ποινών για ρατσιστικές επιθέσεις και διακρίσεις βάσει καταγωγής – φυλής.
Δίωξη σε βαθμό ποινικού αδικήματος όσων εργοδοτούν μετανάστες με μη επαρκή δικαιολογητικά παραμονής στην Ελλάδα.
Στην ‘Ενωση Κεντρώων θεωρούμε απαραίτητη την ύπαρξη κοινής στάσης όλων των κρατών μελών της Ε.Ε, με αναλογική διανομή των βαρών και κεντρικό σχεδιασμό για το θέμα της μετανάστευσης.
Με κοινή στάση των κρατών μελών της Ε.Ε, ζητούμε καταγραφή όλων των οικονομικών μεταναστών,  με εφοδιασμό με κάρτα παραμονής
και να γίνονται πολίτες της χώρας που τους φιλοξενεί μετά την παρέλευση 10ετίας.
Ζητούμε παύση κάθε είδους διακρίσεων και διώξεων σε βάρος τους και να τυγχάνουν εργασιακά και ασφαλιστικά ισότιμης μεταχείρισης.
Ζητούμε απαγόρευση ρατσιστικών και φασιστικών νοοτροπιών και συμπεριφορών.
Προφανώς και ανησυχούμε από τον αυξημένο αριθμό των μεταναστών αλλά η Ε.Ε ευελπιστούμε να δείξει διαλλακτικότητα για το θέμα αυτό,
καθώς δεν λύνεται δια μαγείας το πρόβλημα με ποσόστωση.
Την ποσόστωση την εφαρμόζεις όταν καλείς προς καταγραφή όλους τους μετανάστες και εφαρμόζεις την πολιτική της “Ελεγχόμενης εισόδου μεταναστών”.
Όσους θέλουμε και χρειαζόμαστε δηλαδή τους καλούμε.
Όταν ξεπερνάμε τον αριθμό μεταναστών που μπορεί η οικονομία μας να σηκώσει και να εκμεταλλευτεί, πλέον εγκυμονούνται κίνδυνοι κοινωνικών εκρήξεων και εθνικής κυριαρχίας.
Η σοβαρή λύση που πιστεύουμε στην ‘Ενωση Κεντρώων είναι πως η Ε.Ε, πρέπει να καταλάβει ότι εμείς, ως χώρα, δεν μπορούμε να γίνουμε αποθήκη λαθρομεταναστών γιατί δεν χωράμε τόσους πολλούς.
Αν, για παράδειγμα, χωράμε να δεχθούμε 700 000 άτομα, τους άλλους πρέπει να τους διανείμουμε σιγά σιγά σε άλλα κράτη που έχουν ανάγκη των εργατικών χεριών τους, για να τους φιλοξενήσουν.
Μπορούν κάλλιστα να μας παράσχουν τους πόρους για να τους φιλοξενούμε στην Ελλάδα, έως ότου μπορέσουν να τους δεχθούν.
Η Ελλάδα είναι χώρα μέλος της Ευρωπαϊκής Ένωσης και τα εδάφη της θεωρούνται σύνορα της Ευρώπης προς την Ανατολή.
Μπαίνοντας κάποιος παρανόμως στα όρια της Ευρώπης, μπαίνει παρανόμως στην Ευρωπαϊκή Ένωση.
Είναι λάθος να λέμε ότι η Ελλάδα έχει, πχ, 3.000.000 λαθρομετανάστες, είναι ορθότερο να λέμε πως η Ευρώπη έχει δεκάδες εκατομμύρια λαθρομεταναστών, εκ των οποίων τα 3.000.000 στην μικρή χωροταξικά Ελλάδα.
Οι συνθήκες στα κέντρα κράτησης είναι απαράδεκτες.
Δεν ταιριάζουν όχι απλώς σε ευρωπαϊκή χώρα, ούτε σε χώρα του Τρίτου Κόσμου δεν περιμένει κάποιος τέτοια αντιμετώπιση των μεταναστών.
Οι μετανάστες είναι και αυτοί άνθρωποι και ανθρώπινα θα πρέπει να τους συμπεριφέρονται τα κράτη υποδοχής, όχι σαν εγκληματίες και δολοφόνους.
Βελτίωση των συνθηκών υποδοχής των παράνομων που συλλαμβάνονται στα σύνορα χερσαία και θαλάσσια.
Διαβούλευση με την Ε.Ε. για τη σίτιση και στέγαση των μεταναστών
καθώς και για την δυνατότητα μετοίκησης σε όλες τις χώρες της Ε.Ε. των εισερχόμενων μεταναστών στην ελληνική επικράτεια η οποία αποτελεί πύλη εισόδου στην Ευρώπη.
Το Ευρώ ως νόμισμα της Ελλάδας.18/04/2014 @ 00:42Ευρώ: Το εύκολο άλλοθι της κακοδιαχείρισηςΣτην 'Ενωση Κεντρώων, πιστεύουμε πως μπήκαμε στο Ευρώ, χωρίς η οικονομία μας να διαθέτει τις απαραίτητες υποδομές για να αντεπεξέλθει στις προκλήσεις.
Με απλά λόγια η Ελλάδα μπήκε στο Ευρώ, ανέτοιμη για τις προκλήσεις που συνεπάγοντο της εισόδου μας.
Η είσοδος της Ελλάδας στην Ευρωζώνη, ήταν κυρίως μια συναλλαγή γεωπολιτική, ώστε η Ελλάδα να αποτελέσει το ανάχωμα στα διαρκώς αυξανόμενα μεγέθη της Τουρκικής οικονομίας.
Η Ελλάδα όχι μόνο δεν εκμεταλλεύθηκε τις προοπτικές που παρουσιάστηκαν με την είσοδο στην Ευρωζώνη,
ώστε να γίνει μια εξορθολογισμένη οικονομία υπηρεσιών, αλλά διατήρησε τις παθογένειες που την χαρακτήριζαν:
Τεράστιος Δημόσιος τομέας με υπέρογκες αμοιβές συγκεκριμένων Δημοσίων υπαλλήλων και υπηρεσιών του Δημοσίου.
Τεράστιες αμοιβές βουλευτών, υπουργών, πρωθυπουργών και λοιπών αιρετών αξιωματούχων
αλλά και πρώην βουλευτών, πρώην πρωθυπουργών και λοιπών πρώην αξιωματούχων.
Συντάξεις σε Δ.Υ σε ηλικίες κάτω των 65, των 60 ακόμη και κάτω των 50.
Συντάξεις ασθενείας βασισμένες σε ψευδή στοιχεία.
Κατασπατάληση των ΕΣΠΑ και των λοιπών παροχών από την Ε.Ε, συγκεκριμένους επιχειρηματίες (σκοπός των παροχών ήταν να μοιραστούν σε όσο το δυνατόν περισσότερους
ώστε να αναπτυχθεί η μικροεπιχειρηματικότητα στον τομέα των υπηρεσιών και να ακολουθηθεί το πρόγραμμα οικονομικής ανόρθωσης της Ελλάδος.
Δεν έγιναν παρά ελάχιστες προσπάθειες για καταπολέμηση της φοροδιαφυγής (η ετήσια απώλεια από μη απόδοση του ΦΠΑ μόνο υπολογίζεται στα 10 δις Ευρώ).
Κατασπατάληση των πόρων των ΕΣΠΑ για πρόσληψη Δ.Υ
και διόγκωση του Δημοσίου με σκοπό την εξαγορά ψηφοφόρων για διατήρηση των θέσεων εξουσίας.
Κατασπατάληση των πόρων των ΕΣΠΑ και των άλλων Ευρωπαϊκών προγραμμάτων παροχών προς τον πρωτογενή τομέα στα προαναφερθέντα.
Διόγκωση των αγροτικών συνεταιρισμών μέσω προσλήψεων
αντί να κατευθυνθούν οι πόροι προς βελτίωση των αγροτικών υποδομών και την διευκόλυνση των εναπομεινάντων αγροτών
να ασκήσουν πλήρη επαγγελματική δραστηριότητα βασιζόμενη στην εκμετάλλευση της γης.
Κατεύθυνση της όποιας ανάπτυξης μέσω της κατανάλωσης: Η Ελλάδα έφτασε στο σημείο να καλεί, να προσελκύει και να θεωρεί επένδυση το άνοιγμα πολυεθνικών εταιριών λιανικής πώλησης
και ταυτόχρονα επέβαλε δυσβάσταχτους όρους ίδρυσης και λειτουργίας εταιριών παραγωγής πάσης φύσεως προϊόντων.
Τα παραπάνω αποτελούν ένα μέρος μόνο του προβλήματος της Ελλάδος.
Οι θέσεις της Ε.Κ είναι πάγιες και αδιαπραγμάτευτες.
Αυτή τη στιγμή τουλάχιστον είναι αδιανόητο το να σκεφτόμαστε και να επιδιώκουμε την έξοδο μας από την Ευρωζώνη.
Θα είχε ίσως νόημα να το πράξουμε, εφόσον ως οικονομία είχαμε δημιουργήσει τις προϋποθέσεις εξόδου:
Μείωση κόστους λειτουργίας του κράτους.
Μείωση των απολαβών και κατάργηση συντάξεων αιρετών αρχόντων δηλαδή βουλευτών, υπουργών, πρωθυπουργών, Προέδρου
και όσους κατείχαν στο παρελθόν αυτές τις θέσεις, αντίστοιχα.
Κατάργηση συντάξεων στον Δημόσιο Τομέα για ηλικίες κάτω των 65, εξαιρουμένων των συντάξεων για λόγους υγείας.
Κατάργηση τεκμαρτών (ανύπαρκτων ουσιαστικά) εισοδημάτων.
Απαγόρευση διπλοθεσίας και πολυθεσίας και απαγόρευση στο ίδιο πρόσωπο να παίρνει πλέον της μιας σύνταξη.
Μείωση των συμβούλων των υπουργών και επιστροφή αποσπασμένων και μετακλητών υπαλλήλων σε υπουργεία, κόμματα και βουλευτές, στις υπηρεσίες όπου οργανικά ανήκουν.
Σήμερα αυτοί υπολογίζονται βάσει στοιχείων περίπου στα 12.000 άτομα.
Μείωση κόστους λειτουργίας του δημόσιου τομέα μέσω της ενσωμάτωσης
και χρήσης Ελεύθερου Λογισμικού / Λογισμικού Ανοικτού Κώδικα στα πληροφοριακά συστήματα του κράτους.
Καθολική χρήση πληροφοριακών συστημάτων ανοιχτού κώδικα σε κάθε διεργασία του δημόσιου και του ευρύτερου δημόσιου τομέα.
Δημιουργία προϋποθέσεων ανάπτυξης όπως σταθερό φορολογικό περιβάλλον.
Στόχευση στην είσπραξη του ΦΠΑ μέσω αντικινήτρων φοροδιαφυγής.
Ριζική μεταρρύθμιση του ΟΑΕΕ και των λοιπών ασφαλιστικών ταμείων
Παρότρυνση για επενδύσεις στον αγροτικό τομέα.
Μεταρρυθμίσεις για μια ισχυρή ΕλλάδαΕπιδιώκουμε τη δημιουργία προϋποθέσεων στην Ελλάδα, όπου οι συμπολίτες μας που βρίσκονται σε αποδεδειγμένη αδυναμία καταβολής υποχρεώσεων,
να μην αντιμετωπίζονται ως εγκληματίες με ένα κράτος που αδιαφορεί.
Από τον Ιούλιο του 2014, έκθεση της Task Force θεωρεί ότι από τα €67,5 δισεκατομμύρια των ληξιπρόθεσμων χρεών προς το Δημόσιο πρέπει να διαγραφούν τα €50 δισεκατομμύρια,
καθώς δεν θα μπορέσουν ποτέ να εισπραχθούν μιας και ως επί το πλείστον αφορούν βαριά πρόστιμα ακόμη και για φορολογικές παραβάσεις ήσσονος σημασίας.
Γεωργία και Τουρισμός, η δύναμη της χώρας μας Στην Ελλάδα, διαθέτουμε τις προϋποθέσεις για ανάπτυξη μέσω των δύο βασικών κλάδων-πυλώνων για την οικονομία μας, δηλαδή της πρωτογενούς παραγωγής και του τουρισμού.
Δημιουργώντας τις παραπάνω προϋποθέσεις που θα δώσουν την ώθηση στο ανεκμετάλευτο δυναμικό επιστημόνων και ατόμων με δεκάδες δεξιότητες που πλέον είναι άνεργο, έχουμε τις παρακάτω δυνατότητες :
Να επιδιώξουμε καλύτερους όρους διαπραγμάτευσης του χρέους της Ελλάδος, έχοντας πλέον ρευστότητα ικανή να αποπληρώνει τις υποχρεώσεις.
Έχοντας αποδείξει στους δανειστές μας και στις αγορές πως μπορούμε να διαχειριστούμε μόνοι μας τα οικονομικά μας,
μπορούμε να δανειζόμαστε πλέον με καλύτερους όρους.
Έχοντας εφαρμόσει ως χώρα τα παραπάνω και ισχυροποιώντας την εθνική μας οικονομία, μπορούμε να φτάσουμε στο σημείο να επιλέξουμε αν επιθυμούμε να διατηρήσουμε το Ευρώ ως εθνικό μας νόμισμα ή να επιστρέψουμε στη Δραχμή.
Διαπλεκόμενα.18/04/2014 @ 00:39 Η δεκαετία 1990 – 2000 ήταν μια περίοδος αποθράσυνσης των διαπλεκομένων.
Εφημερίδες, τηλεοράσεις, ραδιόφωνα, εταιρείες δημοσίων έργων, εταιρείες για την προμήθεια του δημοσίου, διυλιστήρια, περιοδικά, καζίνο, ποδόσφαιρο, ταξιδιωτικές εταιρείες, εταιρείες δημοσκοπήσεων, χρηματιστήριο και πάρα πολλά άλλα, είναι τα ευγενή χόμπυ των διαπλεκομένων.
Κάποιοι βγαίνουν τώρα έκπληκτοι και φωνάζουν ενάντια στα διαπλεκόμενα.
Τόσο καιρό που η Βουλή αυτοεξευτελιζόταν ψηφίζοντας ότι θέλει ο κ. Λαμπράκης, ο κ. Τεγόπουλος, πού ήταν όλοι αυτοί;
Δεν ψήφιζαν, δεν εμφανιζόντουσαν στα κανάλια του Λαμπράκη.
Αυτοί δεν ανέθεταν τα δημόσια έργα, αυτοί δεν πάσχιζαν για να κλείσουν ραντεβού με το μεγιστάνα;
Αλήθεια πόση υποκρισία πρέπει να έχει κάποιος ή πόσο βλάκας πρέπει να είναι, όταν πρώτα φτιάχνει μεγιστάνες και μετά τους καταγγέλλει;
Το θεριό έγινε κολοσσός.
Τώρα ποιος μπορεί να το εμποδίσει;
Το θεριό χρηματοδοτεί κόμματα, χρηματοδοτεί πολιτικούς, ανεβάζει, κατεβάζει κυβερνήσεις.
Το σπυρί έγινε καρκίνωμα.
Τώρα τι γίνεται;
Σε λίγο όταν κουραστούν κάποιοι να φωνάζουν, ή όταν δωροδοκηθούν ή συμβιβαστούν οι καταγγέλλοντες, το θηρίο θα παραμείνει.
Τα διαπλεκόμενα θα συνεχίσουν να κυβερνούν.
Οι πολιτικοί θα συνεχίσουν να είναι υπηρέτες του Λαμπράκη, του Κόκκαλη, του Τεγόπουλου, του Αλαφούζου, του Βαρδινογιάννη.
Όταν κοπάσει η μπόρα, τα διαπλεκόμενα θα έχουν πολύ μεγαλύτερη δύναμη.ω
Από αυτή την αναμέτρηση κοινωνίας και διαπλεκομένων η κοινωνία θα βγει ηττημένη.
Στη ζημιά έχουν κάνει τα διαπλεκόμενα θα προστεθεί και ο φόβος του απλού πολίτη, που τώρα πια ξέρει την παντοδυναμία τους.
Η Ένωση Κεντρώων ξεχωρίζει ως κορυφαία σκάνδαλα που πλήγωσαν την Ελλάδα:Το σκάνδαλο του Χρηματιστηρίου το 1999.
Το σκάνδαλο της SIEMENS.
Αυτή η διάκριση γίνεται βέβαια χωρίς να υποτιμούνται και τα υπόλοιπα.
Επειδή ΠΑΣΟΚ και Νέα Δημοκρατία ως ενεχόμενα κόμματα πασχίζουν για ατιμωρησία και παραγραφή,
θα αγωνιστούμε για την παραπομπή των διαφευγόντων στη δικαιοσύνη.
Πολιτιστική και πολιτική αποχαύνωση  Ο λαός μας αμέτοχος και απαθής παρακολουθεί τα δρώμενα, φορτίζεται συναισθηματικά με τα ασήμαντα και κλείνει τα μάτια στα σημαντικά του προβλήματα και ζητήματα.
Τα Μ.Μ.Ε. συνεχώς ψάχνουν να βρούνε θέματα όπως τα θέατρα ψάχνουν για σενάριο, θέματα που θα καλύψουν τα κενά μας, που θα μας ερεθίσουν, ίσως θα μας ψυχαγωγήσουν.
Χαμηλής ποιότητος σήριαλ (από το γείτονα Τουρκία και τις χώρες της Λατινικής Αμερικής), λοιπές εκπομπές χαμηλοτάτου επιπέδου, τηλεπαιχνίδια, συμβάλλουν στην πολιτιστική και πολιτική αποχαύνωση.
Ο κόσμος στη χώρα μας μοιάζει να αγωνιά και να άγχεται μήπως στερέψουν οι ιδέες των κυρίων του Ant1 και του Mega και δεν του δώσουν τροφή να ασχολείται με κάτι.
Εικονική πραγματικότητα  «Οι άνεργοι δεν έχουν προβλήματα, ούτε οι αγρότες μας έχουν πρόβλημα.
Οι συνταξιούχοι μας ζουν θαυμάσια, άλλοι με €200 το μήνα, άλλοι με €300 το μήνα, άλλοι με €400 το μήνα. Τα προβλήματα λοιπόν στην Ελλάδα λύθηκαν».
Έχει δίκιο λοιπόν ο λαός μας να αγνοεί το Βασίλη Λεβέντη, που φωνάζει για δικαιοσύνη, για μείωση των μεγάλων συντάξεων προκειμένου να βελτιωθούν οι συντάξεις πείνας των χαμηλοσυνταξιούχων,
για δημοκρατία και ίσες ευκαιρίες,
για μόρφωση, εργασία και στέγη για όλους.
Έχει δίκιο ο λαός μας να αρνείται ψήφο στους λαϊκούς αγωνιστές και στους ανιδιοτελείς και τίμιους ανθρώπους και να πέφτει θύμα στους φαύλους, στους πολιτικάντηδες, τους ψεύτες, στα τζάκια και στις μόνιμες οικογένειες της πολιτικής.
Αφού όλοι είναι ευτυχείς και αφού πάνε και ψήφιζαν μέχρι πρόσφατα ΠΑΣΟΚ και Νέα Δημοκρατία σε ποσοστά της τάξης του 87%
ενώ σήμερα ψηφίζουν Συ.Ριζ.Α., Αν.Ελ., Ποτάμι και  όλα στη χώρα μας βαίνουν αισίως και κάθε αντίσταση και διαμαρτυρία είναι κακοπροαίρετη.
Αφού η πλειοψηφία του λαού ψηφίζει κατεστημένο, όλοι εμείς της Ε.Κ. που φωνάζουμε, που αγωνιούμε είμαστε εκτός πραγματικότητας.
Αφού λοιπόν ο λαός με τη θέλησή του σύρεται στην καταστροφή, αφού ο λαός ψηφίζει αυτούς που ψηφίζει και θέλει να ζει τη νιρβάνα των ψεύτικων υποσχέσεων, εμείς γιατί να τον εμποδίσουμε;
Άλλωστε όσοι πήγαν κόντρα στο λαό έφαγαν, έσπασαν τα μούτρα τους.
Αρέσει στο λαό το θέαμα, τα διαπλεκόμενα, το ρουσφέτι, η ψευτιά, η προδοσία;
Αρέσει στο λαό το κατάντημα της σημερινής Ελλάδας;
Πολύ ωραία, εμείς δεν έχουμε καμία αντίρρηση.
Όμως ένας λαός που αναζητεί το πλάγιο και το ύπουλο για να βολευτεί,
ένας λαός που ψηφίζει αντίθετα με το συμφέρον του αυτούς που τον λεηλατούν,
αυτός ο λαός δε δικαιούται ούτε να μιλήσει ούτε να διαμαρτύρεται.
Να μην ξαναδούμε λοιπόν συνταξιούχους στους δρόμους, να παύσει κάθε εκδήλωση διαμαρτυρίας εργαζομένων, ανέργων, φοιτητών, αγροτών.
Πόλεμος ενάντια στο κατεστημένοΗ Ένωση Κεντρώων φιμώνεται συστηματικά από όλα τα ΜΜΕ, γιατί ακριβώς ζητεί την τιμωρία των διαπλεκομένων μεγαλοεκδοτών για τη συμμετοχή τους στο σκάνδαλο του 1999 στο χρηματιστήριο,
με δεδομένο ότι οι πρωταγωνιστές του σκανδάλου είναι οι σημερινοί καναλάρχες.
Επιμένουμε στην απομάκρυνση των διαπλεκομένων από την ιδιοκτησία των ΜΜΕ.
Αυτό συνιστά πολιτική θέση με κόστος για μας, όμως αν αυτή την ώρα η Ελλάδα σύρεται στο βούρκο της διαφθοράς,
αυτό οφείλεται στο ότι η ιδιοκτησία των ΜΜΕ έχει περιέλθει σε άτομα με εγκληματικό ενεργητικό.
Για μας, η πάταξη των διαπλεκομένων είναι η θέση μας, είναι αγώνας.
Εμείς θέλουμε να απαγορεύεται όποιος έχει εφημερίδα να έχει και τηλεόραση.
Επίσης, όποιος έχει ένα ΜΜΕ πρέπει να απαγορεύεται να έχει εταιρείες δημόσιων έργων ή να συμμετέχει σε κάθε είδους άλλες δραστηριότητες.
Πρέπει λοιπόν να μπει μαχαίρι στα διαπλεκόμενα.
Γιατί κάποιων η πλεονεξία δεν έχει όρια, ο δε λαός ανώριμος και αδύναμος, την ώρα της κάλπης δεν θυμάται την πατρίδα αλλά το άνεργο παιδάκι, του, που κάποιος απατεώνας του υποσχέθηκε να το διορίσει στο δημόσιο!
Η σκανδαλολογία έχει κουράσει το λαό μας, ιδιαίτερα αφού κανένας δεν τιμωρείται και όλοι οι υπεύθυνοι κατορθώνουν να διαφεύγουν.
Σκάνδαλο Χρηματιστηρίου 1999Η μεγάλη ληστεία της Ελληνικής κοινωνίας έγινε το 1999 στο χρηματιστήριο που η Ελλάδα είχε ρευστότητα 40 τρις δρχ και φάγανε τα 33 τρις καμία δεκαριά άνθρωποι.
Το έγκλημα του χρηματιστηρίου δεν έγκειται ότι έχασε ο κόσμος τα λεφτά του, γατί όταν πας στο χρηματιστήριο ή θα κερδίσεις ή θα χάσεις.
Το έγκλημα έγκειται στο ότι ενώ αυτά τα λεφτά προορίζονται για επέκταση των επιχειρήσεων,
για άτοκη στήριξη των επιχειρήσεων,
πήγαν στο χρηματιστήριο για να είναι άτοκη στήριξη των επιχειρήσεων.
Για να έχουν νέο χρήμα άφθονο, άτοκο και να δημιουργούν θέσεις εργασίας και επέκταση της παραγωγικής διαδικασίας.
Αυτή είναι η αποστολή του χρηματιστηρίου.
Ο κόσμος που πήγε στο χρηματιστήριο εμμέσως στήριξε αυτό το σκοπό, την άτοκη δηλαδή στήριξη των επιχειρήσεων.
Αυτοί όμως κάνανε εικονικές αγορές όταν παίρνανε τα λεφτά άλλων εταιρειών γράφανε στα συμβόλαια δεκαπλάσια τιμή πληρώνανε μόνο το 5% φόρο μεταβίβασης ανωνύμων μετοχών
και τα λεφτά τα διοχέτευαν την ναυτιλία αγοράζοντας καράβια
και στον έλεγχο που έκανε η επιτροπή κεφαλαιαγοράς μετά εξάμηνο παρουσίαζαν τα πλαστά συμβόλαια και λέγανε να που πήγαν τα λεφτά.
Αγόραζαν με 400 εκατομμύρια δρχ. μια επιχείρηση και στα συμβόλαια γράφανε 20 δις.
Πλήρωναν το 5% επί του 20 δισ., προτιμούσαν να χάσουν το 5% για να ξεπλύνουν το άλλο 95% στη ναυτιλία,
που ήταν ο μόνος τρόπος ξεπλύματος σίγουρου χρήματος που δεν μπορούσε ούτε εισαγγελέας να σε βρει,
και έτσι αυτά τα 33 τρισ. έφυγαν για τη ναυτιλία για να οικονομήσουν καμιά δεκαριά άνθρωποι,
να κάνουν καράβια και η βιομηχανία μας καθόλου δεν βοηθήθηκε,
η παραγωγή δεν ενισχύθηκε και άρχισε από τότε μια ψυχολογική κατάθλιψη,
κι ενώ του κόσμου του πήραν τα λεφτά αυτά δεν έπεσαν μέσα στην Ελλάδα αλλά έφυγαν σε offshore εταιρείες στην Ονδούρα και τον Παναμά για αγορά πλοίων.
To σκάνδαλο του χρηματιστηρίου έγκειται στο ότι τα χρήματα που έλαβαν οι εταιρείες από τον κόσμο ( τους μικρομετόχους ) δεν τα επένδυσαν για την επέκταση των δραστηριοτήτων τους,
αλλά τουναντίον τα φυγάδευσαν στο εξωτερικό οι ιδιοκτήτες των εταιρειών,
ή τα επένδυσαν στη ναυτιλία, ή τα ξέπλυναν σε νομιμοφανείς επιχειρήσεις.
Αγόραζαν δηλαδή εταιρείες γράφοντας στα συμβόλαια ψευδή και υπέρογκα ποσά ή ακόμη αγόραζαν και εταιρείες μαϊμού που ούτε καν είχαν δραστηριότητες,
αγόραζαν ακριβά ώστε στον έλεγχο της επιτροπής κεφαλαιαγοράς να έχουν να παρουσιάσουν εικονικά συμβόλαια,
ότι δήθεν σε επενδύσεις νόμιμες είχαν διοχετεύσει τα χρήματα.
‘Ετσι ούτε η χώρα μας ωφελήθηκε τίποτε, οι μικρομέτοχοι εξαπατήθηκαν και έχασαν τα λεφτά τους
και οι πρόεδροι και διευθυντές σύμβουλοι των εισηγμένων διέπραξαν τα αδικήματα να πλαστογραφούν συμβόλαια,
να φυγαδεύουν χρήματα στο εξωτερικό,
να κάνουν ξέπλυμα παρανόμου χρήματος,
αδικήματα που είναι κακουργήματα και άρα μπορούν να τύχουν τιμωρίας οι υποπεσόντες μέχρι το 2019.
Αυτό φοβίζει τους κυρίους αυτούς και έχουν δώσει εντολή στα κανάλια που κατέχουν να γίνεται πλήρης αποκλεισμός του Βασίλη Λεβέντη και κάθε στελέχους της ΕΝΩΣΗΣ ΚΕΝΤΡΩΩΝ.
Ο κόσμος νομίζει ότι το έγκλημα του χρηματιστηρίου έγκειται στο ότι έχασε τα λεφτά του, όμως δεν έγκειται εκεί,
αφού όταν πηγαίνεις στο χρηματιστήριο μπορείς να κερδίσεις, μπορείς και να χάσεις.
Τα κακουργήματα που δεν έχουν παραγραφεί είναι αυτά που σας περιέγραψα παραπάνω.
Tο χρηματιστήριο στη χώρα μαςΚαι αυτή τη στιγμή κάποιοι παίζουν στο χρηματιστήριο.
Παίζουν όσοι διαθέτουν πληροφόρηση, για παράδειγμα, αυτοί που περιμένουν την μετοχή της πχ. Εθνικής Τράπεζας με την προοπτική κέρδους 3% εντός μερικών ημερών,
έναντι του κέρδους 2% ή 3%, εάν συνεχίσουν να αποταμιεύουν σε κάποια τράπεζα.
Στο παρελθόν ίσχυε το ίδιο, ωστόσο ο πολύς κόσμος επένδυε τα χρήματα του στο χρηματιστήριο και τα άφηνε 2 ως και 3 χρόνια για μεγιστοποιήσει τα κέρδη του.
Η οικονομία μας, στην παρούσα φάση, δεν έχει να ωφεληθεί τίποτα από το χρηματιστήριο, που ακολουθεί την ίδια με την Ελλάδα πορεία.
Ως Ένωση Κέντρώων, καταγγείλαμε τα γεγονότα : Πως δέκα άτομα έκλεψαν την Ελλάδα τους πολίτες της και στην συνέχεια αγόρασαν ΜΜΕ με απώτερο σκοπό να εκβιάζουν κυβερνήσεις,
να παίρνουν έργα και προμήθεια.
Είναι τα ίδια άτομα που φίμωσαν την ‘Ενωση Κεντρώων επί μακρόν.
Η ‘Ενωση Κεντρώων, επικοινωνεί τις θέσεις της μέσω διαδικτύου και περιφερειακών καναλιών, τα οποία περιφερειακά κανάλια,
έχουν κάποιους μικρούς σε «όνομα» δημοσιογράφους, αλλά μεγάλους σε θάρρος και σε γενναιότητα.
Σκάνδαλο Χρηματιστηρίου 1999.18/04/2014 @ 00:27Η ληστεία κατά της κοινωνίας πραγματοποιήθηκε το 1999 στο χρηματιστήριο.
Την εποχή που η Ελλάδα διέθετε ρευστότητα η Ελλάδα ύψους 40 τρις δραχμών και μέσω του Χρηματιστηρίου, απομυζήθηκαν 33 τρις από τα 44 τρις από μια ομάδα δέκα ατόμων.
Το έγκλημα του χρηματιστηρίου δεν έγκειται στο ότι ότι πολίτες έχασαν τα χρήματα τους.
‘Οταν κάποιος απευθύνεται στο χρηματιστήριο, το κάνει γνωρίζοντας πως ή θα κερδίσεις ή θα χάσεις.
Τα χρήματα που επενδύονται στο χρηματιστήριο προορίζονται για την άτοκη στήριξη των επιχειρήσεων.
Ο κόσμος που επένδυσε και επενδύει στο χρηματιστήριο εμμέσως στηρίζει αυτό το σκοπό, την άτοκη δηλαδή στήριξη των επιχειρήσεων που συμμετέχουν των διαδικασιών.
Οι ομάδα των δέκα όμως, χρησιμοποίησε τα χρήματα τω επενδύσεων για να προβαίνουν σε εικονικές αγορές.
Παίρνοντας τα χρήματα άλλων εταιρειών, γράφανε στα συμβόλαια δεκαπλάσια τιμή αξίας αγοραπωλησίας πληρώνοντας μόνο το 5% φόρο μεταβίβασης ανωνύμων μετοχών και τα χρήματα τα διοχέτευαν σε άλλες δραστηριότητες (όπως η ναυτιλία) αγοράζοντας για παράδειγμα καράβια.
Στους ελέγχους που έκανε η επιτροπή κεφαλαιαγοράς, μετά από ένα εξάμηνο παρουσίαζαν τα πλαστά συμβόλαια και «να που πήγαν τα χρήματα».
Πλήρωναν το 5% επί του 20 δις, προτιμούσαν να χάσουν το 5% για να ξεπλύνουν το άλλο 95% στη ναυτιλία,
που ήταν ο μόνος τρόπος ξεπλύματος σίγουρου χρήματος που δεν μπορούσε ούτε εισαγγελέας να σε βρει,
και έτσι αυτά τα 33 τρις έφυγαν για τη ναυτιλία για να οικονομήσουν τα μέλη της ομάδας των δέκα ατόμων
και επένδυσαν με τη σειρά τους σε δραστηριότητες ναυτιλιακές όπως η αγορά πλοίων.
Η βιομηχανία μας καθόλου δεν βοηθήθηκε.
Η παραγωγή δεν ενισχύθηκε και άρχισε από τότε μια ψυχολογική κατάθλιψηη,
κι ενώ του κόσμου του πήραν τα χρήματα αυτά δεν έπεσαν μέσα στην Ελλάδα αλλά έφυγαν σε off-shore εταιρείες για αγορά πλοίων.
To σκάνδαλο του χρηματιστηρίου έγκειται στο ότι τα χρήματα που έλαβαν οι εταιρείες από τον κόσμο ( τους μικρομετόχους ) δεν τα επένδυσαν για την επέκταση των δραστηριοτήτων τους,
αλλά τουναντίον τα φυγάδευσαν στο εξωτερικό οι ιδιοκτήτες των εταιρειών,
ή τα επένδυσαν στη ναυτιλία, ή τα ξέπλυναν σε νομιμοφανείς επιχειρήσεις.
Αγόραζαν δηλαδή εταιρείες γράφοντας στα συμβόλαια ψευδή και υπέρογκα ποσά ή ακόμη αγόραζαν και εταιρείες με μηδενική δραστηριότητα,
αγόραζαν ακριβά ώστε στον έλεγχο της επιτροπής κεφαλαιαγοράς να έχουν να παρουσιάσουν εικονικά συμβόλαια,
ότι δήθεν σε επενδύσεις νόμιμες είχαν διοχετεύσει τα χρήματα.
'Ετσι ούτε η χώρα μας ωφελήθηκε τίποτε, οι μικρομέτοχοι εξαπατήθηκαν και έχασαν τα χρήματα τους
και οι πρόεδροι και διευθυντές σύμβουλοι των εισηγμένων διέπραξαν τα αδικήματα να πλαστογραφούν συμβόλαια, να φυγαδεύουν χρήματα στο εξωτερικό,
να κάνουν ξέπλυμα παρανόμου χρήματος, αδικήματα που είναι κακουργήματα και άρα μπορούν να τύχουν τιμωρίας οι υποπεσόντες μέχρι το 2019.
Αυτό φοβίζει τους κυρίους αυτούς και έχουν δώσει εντολή στα κανάλια που κατέχουν να γίνεται πλήρης αποκλεισμός του Βασίλη Λεβέντη και κάθε στελέχους της ‘Ενωσης Κεντρώων.
Ο κόσμος νομίζει ότι το έγκλημα του χρηματιστηρίου έγκειται στο ότι έχασε τα χρήματα του, όμως δεν έγκειται εκεί, αφού όταν πηγαίνεις στο χρηματιστήριο μπορείς να κερδίσεις, μπορείς και να χάσεις.
Tο χρηματιστήριο στη χώρα μαςΚαι αυτή τη στιγμή κάποιοι παίζουν στο χρηματιστήριο.
Παίζουν αυτοί που έχουν καλή πληροφόρηση.
Αυτοί που περιμένουν την μετοχή μιας τράπεζας (όπως η Εθνική Τράπεζα) με σκοπό κέρδους το 3%.
Αν κερδίσει κανείς 3% μέσα σε μια μέρα είναι σημαντικό.
Σε αντίθεση με έναν απλό  τραπεζικό λογαριασμό, όπου η ετήσια απόδοση μπορεί να είναι μόλις 3%.
Αυτή τη στιγμή λοιπόν, στο χρηματιστήριο παίζουν οι έχοντες πληροφόρηση και επενδύουν τα χρήματα για μια μόνο ημέρα.
Την επομένη τα αποσύρουν.
Σε αντίθεση με τον πολύ κόσμο, που τα έβαζε και τα άφηνε 2-3 χρόνια για να εξελιχθεί η πορεία της οικονομίας.
Η οικονομία δεν έχει να ωφεληθεί τίποτα σήμερα από το χρηματιστήριο δεν πλησιάζει σήμερα ο νοικοκύρης σήμερα μόνο τα λαμόγια κερδίζουν χρήματα στο χρηματιστήριο.
Οι εναπομείναντες, πλέον, τρόποι να ακουστεί η ‘Ενωση Κεντρώων, είναι δια μέσω του διαδικτύου αλλά και μέσω περιφερειακών ΜΜΕ,
στα οποία κάποιοι τοπικοί δημοσιογράφοι, με μεγάλο θάρρος και γενναιότητα αναδεικνύουν την Ένωση Κεντρώων.
Εξωτερική πολιτική18/04/2014 @ 00:23Η εξωτερική μας πολιτική χρειάζεται ευρύτητα οριζόντων, φαντασία, σχεδιασμό, ολιγολογία και σκληρή δουλειά για να πείσουμε διεθνώς.
Αυτά τα στοιχεία δυστυχώς έλειψαν από την Ελλάδα των τελευταίων 40 χρόνων και ενώ θα περίμενε κανείς ότι μετά τα λάθη της στρατιωτικής δικτατορίας του 1967 η μεταπολίτευση θα ήταν σοβαρότερη, δυστυχώς κάτι τέτοιο διαψεύστηκε.
και όλα αυτά μέσα σε 40 ημέρες, ψηφίσματα που φρόντισε με την απραξία του και ενδοτικότητα του στη συνέχεια να οδεύσουν στον κάλαθο των αχρήστων ο Κωνσταντίνος Καραμανλής.
Τώρα περιμένουμε όλοι ο Βασίλης Λεβέντης και οι νεώτεροι πολιτικοί του κέντρου να ανορθώσουν το τρωμένο κύρος της χώρας μας
και να φέρουν το γόητρο της Ελλάδας μας εκεί που αρμόζει για το δημοκρατικό της λαό.
Παρακάτω ακολουθούν οι βασικοί άξονες – θέσεις της Ε.Κ. για την εξωτερική πολιτική της Ελλάδας. //F.Y.R.O.M (Π.Γ.Δ.τ.Μ)Η Ένωση Κεντρώων είχε προειδοποιήσει από το 1994 για την ανάγκη εξεύρεσης μιας λύσης στο θέμα του γειτονικού κράτους.
Η ηγεσία του όμως τα θέλει όλα: Τη σημαία με τον ήλιο της Βεργίνας, τις αλυτρωτικές βλέψεις δηλαδή την έξοδο στο Αιγαίο και το λιμάνι της Θεσσαλονίκης, την βοήθεια και συνδρομή των Η.Π.Α. αλλά και της Ε.Ε.
Η θέση μας είναι πως η Ελλάδα δε μπορεί να δεχτεί ούτε μεμονωμένα ούτε σύνθετα το όνομα “Μακεδονία” για το κράτος αυτό και συνεπώς θα πρέπει να αλλάξει το όνομά του.
Η κυβέρνηση των Σκοπίων είχε αρκετό χρόνο να υπαναχωρήσει σε λογικές θέσεις και να άρει τις παράλογες και ανιστόρητες απαιτήσεις της αλλά αυτός ο χρόνος έχει τελειώσει πλέον.
Η στάση τους δε, όλα αυτά τα χρόνια δείχνει μια ύπουλη εξωτερική πολιτική.
F.Y.R.O.M και Ευρωπαϊκή ΈνωσηΣυμφωνούμε να στηριχθεί στην ευρωπαϊκή της πορεία, μόνο όταν δείξει έμπρακτη υποχωρητικότητα στο θέμα της ονομασίας και εγκαταλείψει τις άναρθρες κραυγές και αδιαλλαξία.
Στο σημείο αυτό τονίζουμε τις τεράστιες ευθύνες ΗΠΑ και Ρωσίας που έσπευσαν να αναγνωρίσουν τα Σκόπια με το όνομα “Μακεδονία”
και ενθάρρυναν έτσι τη σκληρή και αδιάλλακτη στάση εξτρεμιστικών στοιχείων της γείτονος.
Τώρα πρέπει τόσο οι ΗΠΑ και η Ρωσία, όσο και η Ευρωπαϊκή Ένωση να συμβάλουν αποφασιστικά στις προσπάθειες εξεύρεσης κοινά αποδεκτής λύσης,
αφού έχουν μέγιστο βαθμό ευθύνης για την πολυετή ακαμψία που σημειώθηκε στο πρόβλημα.
Δεν είναι δυνατόν όλες οι υποχωρήσεις να γίνουν από την Ελλάδα και πάντως η Ένωση Κεντρώων ουδέποτε θα αναγνωρίσει στα Σκόπια δικαίωμα χρήσης του όρου Μακεδονία.
Το κράτος των Σκοπίων έχει πολλά να ωφεληθεί από την ανάπτυξη καλών και ειλικρινών σχέσεων με την Ελλάδα
και στο σημείο αυτό λυπούμαστε αλλά οφείλουμε να καταγράψουμε επιπόλαιες και μειοδοτικές συμπεριφορές σχετικά με το θέμα αυτό από Α. Παπανδρέου, Κ. Μητσοτάκη, Κ. Σημίτη.
Ελλάδα - Τουρκία - Ευρωπαϊκή προοπτική της ΤουρκίαςΗ Τουρκία όσο συνεχίζει τις απρόκλητες παρενοχλήσεις μέσω θαλάσσης ή αέρος και επιβουλεύεται την καλοσύνη της Ελλάδος μπορεί να έχει την ψευδαίσθηση της στρατιωτικής ισχύος,
βαθμιαία όμως μετατρέπεται με τον τρόπο αυτό σε ταραχοποιό της νοτιοανατολικής  Ευρώπης, απομακρυνόμενη από τις αρχές και τις αξίες της Ε.Ε.
και υπάρχει σοβαρή πιθανότητα να παραμείνει εκτός αυτής ως ένα τριτοκοσμικό κράτος-παρίας.
Η θέση μας στα ελληνοτουρκικά είναι πως η Ελλάδα οφείλει να καταβάλλει κάθε προσπάθεια για βελτίωση των σχέσεων της χώρας μας με τη γειτονική Τουρκία
και να ενθαρρύνουμε τον αγώνα της γείτονος χώρας για περισσότερη δημοκρατία στο εσωτερικό της
και για πλήρη προσέγγιση της, ευχόμαστε και πλήρη ένταξη της, στην Ευρωπαϊκή Ένωση.
Αυτή η ένταξη βέβαια προϋποθέτει ότι η γείτων χώρα θα συμμορφωθεί έμπρακτα με τις αξίες και τις συνθήκες της Ε.Ε.
και θα παύσει να έχει ανήθικες βλέψεις επί των κυριαρχικών δικαιωμάτων της Ελλάδας.
Η χώρα μας έτσι, όχι μόνο δεν θα αποτελέσει εμπόδιο στην προσπάθεια για πρόσδεση της Τουρκίας στην Ευρώπη,
αλλά θα είναι πολύτιμος και υπολογίσιμος αρωγός των προσπαθειών της.
Κάθε φωνή άρνησης προς την Τουρκία του δικαιώματος της να έλθει στην Ευρωπαϊκή Ένωση την θεωρούμε εμπρηστική, αντεθνική, φασίζουσα και επικίνδυνη.
Η Τουρκία δεν έχει άλλο δρόμο εκτός από αυτόν της συμφιλίωσης της με το Ευρωπαϊκό κεκτημένο,
της προσαρμογής της με όλους τους θεσμούς και κανόνες της Ευρωπαϊκής Ένωσης.
Αιτήματα από πλευράς της για εξαιρέσεις και ευνοϊκές μεταχειρίσεις υπονομεύουν τις προοπτικές της για ένταξη,
την εκθέτουν διεθνώς και αν συνεχιστούν θα ανακόψουν τις πολύ καλές προοπτικές που ανοίγονται σήμερα για τη γείτονα χώρα.
Το πιο κακό πράγμα που μπορεί να κάνει η Τουρκία στον εαυτό της είναι να ζητάει εξαιρέσεις, διακρίσεις,
περαιτέρω προθεσμίες για τη συμμόρφωση της με το Ευρωπαϊκό κεκτημένο
και να δημιουργεί με δηλώσεις και απειλές ένταση στην Κύπρο, στο Αιγαίο και τη Θράκη.
Όσοι στο εσωτερικό της Τουρκίας σκέπτονται με λογικές μιλιταρισμού, βίας και κρατικού τραμπουκισμού πρέπει να απομονωθούν και να περιθωριοποιηθούν αμέσως.
Τουρκικές διεκδικήσεις στο ΑιγαίοΑπό το 1973 και μετά, η Ελλάδα έχει δεχθεί μια αρκετά ιδιόρρυθμη και πρωτόγνωρη, συγκριτικά με τα διεθνώς ισχύοντα, αμφισβήτηση των κυριαρχικών της δικαιωμάτων, από τον ανατολικό της γείτονα, την Τουρκία,
που έχει εκφραστεί στην πράξη με πολλούς τρόπους και πολλά επίπεδα.
Αναμφισβήτητα, την αιχμή του δόρατος των Τουρκικών διεκδικήσεων αποτελεί η προσπάθεια επέκτασης και ασφάλισης από την Τουρκία,
κυριαρχικών δικαιωμάτων σε βάρος των αντίστοιχων υπαρχόντων ελληνικών δικαιωμάτων στο θαλάσσιο χώρο του Αιγαίου Πελάγους.
Η Ένωση Κεντρώων κατήγγειλε εδώ και χρόνια τόσο το ΠΑΣΟΚ. όσο και τη Νέα Δημοκρατία για το γεγονός ότι με τη στάση τους και τους χειρισμούς τους επιτρέπουν στην Τουρκία να προσθέτει συνεχώς νέα θέματα στην ατζέντα των Ελληνοτουρκικών διαφορών
και να τα διαχωρίζει από την οποιαδήποτε συζήτηση γίνεται για την επίλυση του Κυπριακού ζητήματος.
Η Τουρκία θέλει δηλαδή να επιβάλει στην Κύπρο τα δικά της τετελεσμένα και παράλληλα να αυξάνει τις διεκδικήσεις της στο Αιγαίο σύροντας την Ελλάδα σε διάλογο
– με τους δικούς της όρους – ώστε οι διεκδικήσεις αυτές να αποκτούν συν τω χρόνω νομικό κύρος.
Σαν συνέπεια όλων αυτών, οι Τούρκοι σήμερα έχουν κατορθώσει το πλέγμα των Ελληνοτουρκικών «διαφορών» στο Αιγαίο να φαντάζει σαν δύσκολο
και δυσεπίλυτο ζήτημα στα μάτια της διεθνούς κοινότητας.
Συνοπτικά, τα ζητήματα που τίθενται είναι τα εξής:Η οριοθέτηση της υφαλοκρηπίδας του Αιγαίου και το μέγεθος της υφαλοκρηπίδας της κάθε παράκτιας χώρας.
Η έκταση της αιγιαλίτιδας ζώνης και το δικαίωμα της επέκτασης των χωρικών υδάτων στα 12 ναυτικά μίλια.
Ο εναέριος χώρος και η έκταση της ελληνικής αιγιαλίτιδας ζώνης σε 10 ναυτικά μίλια για αεροπορικά θέματα.
Το καθεστώς της αποστρατικοποίησης των ελληνικών νησιών του Ανατολικού Αιγαίου απέναντι από τις μικρασιατικές ακτές.
Το καθεστώς ορισμένων βραχονησίδων του Αιγαίου με αιχμή τη διένεξη για τις βραχονησίδες Ίμια.
Ιστορική ΑναδρομήΗ αμφισβήτηση των ελληνικών δικαιωμάτων από την Τουρκία στο χώρο του Αιγαίου ξεκίνησε την 1η Νοεμβρίου 1973,
όταν εντελώς ξαφνικά δημοσιεύτηκε χάρτης στην Τουρκική εφημερίδα της Κυβερνήσεως που έδινε δικαιώματα ερευνών και εκμετάλλευσης της υφαλοκρηπίδας του Αιγαίου στην κρατική τουρκική εταιρείας πετρελαίων TRAO,
σε μία περιοχή που κάλυπτε σχεδόν το μισό Αιγαίο πέλαγος.
Ο χάρτης αυτός συμπληρώθηκε και με άλλον, που δημοσιεύτηκε στις 18 Ιουλίου 1974 που ολοκλήρωνε το πλαίσιο των Τουρκικών διεκδικήσεων πάνω στην  υφαλοκρηπίδα του Αιγαίου,
καθώς με τους χάρτες αυτούς, οι Τούρκοι διαιρούσαν το Αιγαίο σε δύο περίπου ίσα τμήματα, με τη γείτονα χώρα αυθαίρετα να θεωρεί δικό της το ανατολικότερο εκ των δύο.
Σε μια προσπάθεια των Τούρκων να αποδείξουν ότι εννοούν και στην πράξη τις διακηρύξεις τους σχετικά με την υφαλοκρηπίδα, τον Ιούνιο του 1974 το Τούρκικο πλοίο Candarli πραγματοποίησε γεωλογικές έρευνες στο Αιγαίο, σε περιοχές που ανήκαν στην υφαλοκρηπίδα των Ελληνικών νησιών.
Η προσπάθεια αυτή επαναλήφθηκε θρασύτατα και προκλητικότατα δύο χρόνια μετά, όταν τον Αύγουστο του 1976 η Τουρκία έστειλε το «Σισμίκ» να πραγματοποιήσει έρευνες σε περιοχές του Αιγαίου,
με τις οποίες για μια ακόμα φορά παραβιαζόταν κατάφωρα η υφαλοκρηπίδα των νησιών μας.
Άμεσο αποτέλεσμα των Τουρκικών πιέσεων και πρώτη μεγάλη επιτυχία των Τούρκων από την εφαρμογή αυτής της πολιτικής έναντι της Ελλάδας ήταν η υπογραφή της συμφωνίας της 11 Νοεμβρίου 1976 μεταξύ των δύο χωρών για το «Πρακτικό της Βέρνης».
Σύμφωνα με τα συμφωνηθέντα, η Ελλάδα υποχρεώθηκε να σταματήσει αμέσως κάθε ανάλογη έρευνα για πετρέλαιο στις υποτιθέμενες σαν αμφισβητούμενες περιοχές της υφαλοκρηπίδας του Αιγαίου.
Η πολιτική αυτή πυγμής της Τουρκίας επιβραβεύτηκε δυστυχώς από λανθασμένους Ελληνικούς χειρισμούς το 1987 και το 1988,
καθώς όταν ύστερα από την  έντονη Ελληνοτουρκική κρίση του Μάρτη 1987, το θέμα της υφαλοκρηπίδας ήρθε στην επικαιρότητα.
Η Ελλάδα τότε έδωσε την αίσθηση ότι ήταν μάλλον απροετοίμαστη για τη διαδικασία που θα ακολουθούσε.
Συγκεκριμένα, η χώρα μας φαινόταν να έχει κατορθώσει να αντιστέκεται επιτυχώς και με σωστή στρατιωτική προετοιμασία και καλές αμυντικές επιλογές και πρακτικά απέτρεπε το ενδεχόμενο μονομερών και αυθαίρετων τουρκικών ενεργειών.
Ενέργειες που οι Τούρκοι προετοίμαζαν και διακηρύσσονταν για το τέλος του Μάρτη του 1987.
Παρόλα αυτά, συνέβη το οξύμωρο, δηλαδή το τελικό αποτέλεσμα της κρίσης, με τη συμφωνία του Νταβός, αντί να ενισχύει τις Ελληνικές θέσεις,
έδωσε ακόμη μεγαλύτερη ώθηση στις Τουρκικές θέσεις και απόψεις σχετικά με την υφαλοκρηπίδα του Αιγαίου.
Με τα μηνύματα που αντάλλαξαν οι πρωθυπουργοί Ανδρέας Παπανδρέου και Τουργκούτ Οζάλ, η Ελλάδα δεσμεύτηκε να μην πραγματοποιεί γεωλογικές έρευνες έξω από τα όρια των έξι μιλίων της αιγιαλίτιδας ζώνης.
Αυτό είχε σαν συνέπεια να παραιτηθούμε επίσημα του δικαιώματος πραγματοποίησης σχετικών ερευνών για ανεύρεση υδρογονανθράκων από ολόκληρη την υφαλοκρηπίδα του Αιγαίου.
Επομένως η ισχύς των περιοχών που καλύπτονταν από αποχή από θαλάσσιες έρευνες λόγω της γνωστής ρήτρας του σημείου 6 του Πρακτικού της Βέρνης,
επεκτείνονταν με τη διαδικασία του Νταβός κατά το διπλάσιο,
για να συμπεριλάβουν ολόκληρο το χώρο του Αιγαίου πελάγους,
περιλαμβανομένου και του δυτικού τμήματος που δεν είχε διεκδικηθεί ποτέ μέχρι τότε από την Τουρκία.
Άμεσο αποτέλεσμα της δέσμευσης αυτής είναι η σημαντική περαιτέρω χειροτέρευση των Ελληνικών θέσεων στο Αιγαίο,
καθώς αντικείμενο της διαφοράς έγινε πια ολόκληρο το πέλαγος,
με αποτέλεσμα η Τούρκικη ρητορική να ενισχυθεί σε διπλωματικό και πολιτικό επίπεδο.
Άλλωστε, όσο μεγαλώνει το αντικείμενο της διαφοράς, τόσο θεωρητικά μεγαλώνει και η δυνατότητα της Τουρκίας να διεκδικήσει όλο και μεγαλύτερο ποσοστό από την υφαλοκρηπίδα του Αιγαίου,
ενώ παράλληλα μπορούν να τεθούν επί τάπητος δυνητικά όλο και μεγαλύτερες αξιώσεις από την πλευρά των Τούρκων.
Κατά συνέπεια ανάλογα θα μεγαλώνει και το Τουρκικό μερίδιο από τους ορυκτούς πόρους του Αιγαίου,
αποστερώντας αντίστοιχα την Ελλάδα από σημαντικότατο φυσικό πλούτο που δικαιωματικά της ανήκει.
Η κυβέρνηση του Κώστα Σημίτη διαλαλούσε ότι οι Ελληνοτουρκικές διαφορές μπορούν να επιλυθούν μέσω του διεθνούς δικαστηρίου.
Είναι όμως ευνόητο ότι σε μια διαιτησία αυτό που συμβαίνει κατά βάθος είναι ένας συμβιβασμός των αντιτιθέμενων απόψεων.
Έτσι, αυτός που ζητάει τα περισσότερα και θέτει τις περισσότερες διεκδικήσεις και τον μεγαλύτερο κατάλογο ως προς επίλυση θεμάτων,
ακόμη και αν φανεί για λόγους διαπραγματευτικής τακτικής διαλλακτικός και «υποχωρήσει», στην ουσία είναι κερδισμένος,
καθώς λαμβάνει μεγαλύτερο ποσοστό από αυτό που του αναλογεί.
Αντίθετα, αυτός που δε διεκδικεί τίποτα από τον αντίπαλο, όπως είναι η Ελλάδα,
θα αναγκαστεί στα πλαίσια των υποτίθεται ”αμοιβαίων” υποχωρήσεων να θυσιάσει κομμάτι των ακέραια δομημένων αιτημάτων του ώστε να φανεί διαλλακτικός.
Αφού οι Τούρκοι επιτυχώς έθεσαν στο τραπέζι μια σειρά ζητημάτων τόσο στη Βέρνη όσο και στο Νταβός,
πιθανή διαιτησία από ειδικά δικαστήρια αναμφίβολα θα τους αποφέρει κυριαρχικά δικαιώματα εκεί που κάποτε δεν υπήρχαν καν, δηλαδή στο Ανατολικό Αιγαίο.
Λύση της Τουρκικής προκλητικότητας  Όσο η Τουρκία συνεχίζει τις απρόκλητες παρενοχλήσεις μέσω θαλάσσης ή αέρος και επιβουλεύεται την καλή θέληση της Ελλάδος μπορεί να έχει την ψευδαίσθηση της στρατιωτικής ισχύος,
βαθμιαία όμως μετατρέπεται με τον τρόπο αυτό σε ταραχοποιό της νοτιοανατολικής Ευρώπης,
απομακρυνόμενη από τις αρχές και τις αξίες της Ε.Ε. και υπάρχει σοβαρή πιθανότητα να παραμείνει εκτός αυτής ως ένα τριτοκοσμικό κράτος - παρίας.
Αναμένουμε από πλευράς Τουρκίας την άμεση συμβολή της για τη λύση του Κυπριακού, τη συμμόρφωση της με όσα η Κύπρος δικαίως αξιώνει ως μέλος της Ευρωπαϊκής Ένωσης,
τον τερματισμό των παραβιάσεων που κάνουν τα πολεμικά της αεροσκάφη στο Αιγαίο,
την αναγνώριση του Οικουμενικού Πατριαρχείου
και την επαναλειτουργία της θεολογικής Σχολής της Χάλκης.
Περιμένουμε από την Τουρκία ανταπόκριση στις καλές μας προθέσεις, περιμένουμε πλήρη αλλαγή συμπεριφοράς και στάσης στα διμερή ζητήματα,
περιμένουμε από αυτή να συμβάλει στην εμπέδωση κλίματος συνεργασίας και ειλικρινούς φιλίας εκεί όπου σήμερα υπάρχει ένταση και απειλές.
Η Ένωση Κεντρώων εγγυάται ότι η Ελλάδα θα είναι στήριγμα προς την Τουρκία σε όλα της τα θέματα.
Δυο χώρες που μέχρι σήμερα είχαν μεταξύ τους προβλήματα, μπορούν και πρέπει να αποτελέσουν πρότυπο συνύπαρξης, συνταύτισης και αλληλεγγύης εφεξής.
Η υπέρβαση αυτή είναι χρέος και των δύο πλευρών.
Ωστόσο τονίζουμε ότι έως ότου η Ελλάδα δει έμπρακτη καλή θέληση από την Τουρκία,
χρέος της πατρίδας μας είναι η περαιτέρω ενδυνάμωση των ενόπλων μας δυνάμεων
και ο πλήρης εκσυγχρονισμός των αμυντικών μας συστημάτων.
Πιστεύουμε ότι και η Τουρκία και τα Σκόπια θα αναγκαστούν να συμμορφωθούν με τους κανόνες του διεθνούς δικαίου,
αρκεί εμείς να μένουμε αταλάντευτοι σε μια δημιουργική και υπεύθυνη διπλωματία.
Κυπριακό  Η θέση της Ένωσης Κεντρώων στην οποία πρέπει να εμμείνει η Ελλάδα για το Κυπριακό πρόβλημα είναι η ακόλουθη:
Κράτος της Ευρωπαϊκής Ένωσης και της Ευρωζώνης δεν νοείται να έχει έποικους και στρατεύματα κατοχής.
Η εξωτερική πολιτική της Ε.Κ. είναι προσανατολισμένη στο να ισχυροποιήσουμε την Ευρωπαϊκή Ένωση
και μέσα από αυτήν να δώσουμε λύση στις εκκρεμότητές μας με τους γείτονες.
Μια μεγάλη Ευρώπη δεν έχει συμφέρον να υπάρχουν τριβές στους κόλπους της.
Τα κόμματα του κέντρου μεγάλωσαν την Ελλάδα, οι άλλοι χώροι έκαναν μειοδοσίες και προξένησαν συμφορές.
Αρκεί να θυμηθεί κανείς μόνο τη στάση του Κωνσταντίνου Καραμανλή με τις συμφωνίες της Ζυρίχης και του Λονδίνου για την Κύπρο και τη στάση του νεώτερου Κώστα Καραμανλή ως πρωθυπουργού στη Λουκέρνη στη σύνοδο για το σχέδιο Ανάν,
στάση που θύμιζε απροετοίμαστο αρμόδιο πρωθυπουργό στερούμενο πείρας και προϋπηρεσίας.
Για τα θέματα αυτά είναι καλό να έχουμε έναν συντονισμό με τις Η.Π.Α ιδιαίτερα όσο η Ε.Ε. διστάζει ή αδυνατεί να αναλάβει τον πλήρη ρόλο της, το πλήρες χρέος της.
Η Ελλάδα και ο υπόλοιπος κόσμος  Κάτι ανάλογο πιστεύουμε και για τις σχέσεις μας με τη Ρωσία.
Στις θέσεις της για την εξωτερική πολιτική η Ένωση Κεντρώων θα ακολουθήσει πορεία σεβασμού των κανόνων του διεθνούς δικαίου,
ενθάρρυνσης των διαδικασιών ολοκλήρωσης του ονείρου για μια ισχυρή Ευρωπαϊκή Ένωση,
διάνοιξης νέας περιόδου καλών σχέσεων με τις Η.Π.Α., τη Ρωσία, τις μεγάλες και μικρές χώρες του υπόλοιπου κόσμου,
συμμετοχής σε προσπάθειες ανατροπής των ολίγων δικτατοριών που έχουν απομείνει στον κόσμο και σε προσπάθειες βελτίωσης της ποιότητας της δημοκρατίας
όπου αυτή τελεί καθ’ υποκρισίαν δημοκρατία και στην πράξη λειτουργεί ως φασισμός ή ολιγαρχία (δυστυχώς τέτοια φαινόμενα είναι συχνά).
Ευρωπαϊκή Ένωση18/04/2014 @ 00:20Ευρωπαϊκή ΈνωσηΗ Ένωση Κεντρώων έχει τονίσει ότι η Ευρωπαïκή Ένωση αν θέλει να γίνει το αντίπαλο δέος των ΗΠΑ, αν θέλει να γίνει το φρένο στον Αμερικάνικο επεκτατισμό, πρέπει να συμπεριλάβει σύντομα και τη Ρωσία,
ώστε εκτός από οικονομική δύναμη να γίνει και τεράστια οπλική μηχανή που σίγουρα θα αποτελέσει την υπερδύναμη του επόμενου αιώνα.
Κάτι τέτοιο όμως δεν είναι εύκολο και γιατί το υπονομεύουν οι ΗΠΑ,
αλλά και γιατί η οικονομική κατάσταση των χωρών του πρώην ανατολικού μπλοκ καταγράφεται σήμερα τόσο ρευστή και ζοφερή.
Υπάρχει κόστος για να συμπεριληφθεί η Ρωσία στην Ευρωπαϊκή Ένωση, κόστος που σήμερα τα κράτη μέλη της αρνούνται να καταβάλουν.
Όμως και όσο η Ευρωπαϊκή Ένωση δεν αποκτά τη στρατιωτική μηχανή της Ρωσίας, δεν θα έχει προοπτικές υπερδύναμης, θα είναι απλά παράρτημα των ΗΠΑ ή θα είναι άοπλος γίγαντας.
Οι προτεραιότητες της Ένωσης Κεντρώων στην Ευρωβουλή εφ' όσον εισέλθει σε αυτή θα είναι:
Προώθηση της ευρωπαϊκής ενοποίησης.
Οικονομική αλληλεγγύη των κρατών μελών.
Βελτίωση της ποιότητας της δημοκρατίας σε όλα τα κράτη μέλη με πλουραλισμό στα ΜΜΕ.
Θέσπιση απλής αναλογικής ως εκλογικού συστήματος σε όλα τα κράτη μέλη.
Από κοινού αντιμετώπιση προβλημάτων παιδείας, υγείας, ανεργίας, μεταναστευτικού.
Θέσπιση κοινής πολιτικής για εμπόριο, τουρισμό, αγροτική ανάπτυξη, συνταξιοδοτικό.
Στήριξη της ελεύθερης διακίνησης ιδεών και θρησκευτικών δογμάτων.
Στερέωση σε κοινή βάση του τρόπου απονομής της δικαιοσύνης προς διασφάλιση της αξιοπρέπειας,
της περιουσίας και των ατομικών δικαιωμάτων των πολιτών της Ευρώπης.
Ευρωπαϊκό ΣύνταγμαΣτηρίζουμε τη θέσπιση και κύρωσή του πάνω στις αρχές που μνημονεύθηκαν ανωτέρω, θεωρούμε όμως λάθος που κάποια κράτη καθυστέρησαν την κύρωσή του, το 2004.
Παρ' όλα αυτά έχουμε και εμείς τις ενστάσεις επί του κειμένου που προτάθηκε προς κύρωση τότε.
Οι όποιες όμως ενστάσεις δεν πρέπει να καθυστερούν την κοινή πορεία, κάθε καθυστέρηση είναι επιζήμια για τους πολίτες της Ευρώπης.
Ο Ευρωσκεπτικισμός ουσιαστικά είναι το σύνολο δικαιολογημένων πολλές φορές ενστάσεων, όμως δεν αντιπροτείνει κάτι συγκεκριμένο και συμμαχεί με κέντρα που ωφελούνται από μία εξασθενημένη Ευρώπη.
H Ε.Ε. πρέπει να αποκτήσει ισχυρό ρόλο : Διπλωματικό, οικονομικό, ακόμη και στρατιωτικό, γιατί μόνο έτσι μπορεί να γίνει αντίβαρο στην παντοδυναμία των ΗΠΑ.
Βέβαια, όταν μια χώρα γίνεται υπερδύναμη, ξέρει ποια είναι, τι θέλει, πού στοχεύει, ενώ όταν πολλές χώρες πρέπει να ενωθούν για να γίνουν υπερδύναμη,
πρέπει να παραμερίσουν διαφορές, εγωισμούς,
ανταγωνισμούς, πρέπει να κάνουν θυσίες.
Ωστόσο, εφόσον οι θυσίες αυτές πετύχουν τότε η δύναμη είναι πολύ μεγάλη.
Οικονομική κρίσηΣχετικά με την οικονομική κρίση θεωρούμε ότι οι χώρες πρέπει να στραφούν σε επενδύσεις γρήγορης απόδοσης.
Είναι λάθος να ξοδεύονται κρατικά χρήματα σε θνησιγενείς τομείς και σε επιχειρήσεις καταρρέουσες και μη αναστρέψιμες.
Πρέπει να υπάρξουν λύσεις για απασχόληση του εκτός αγοράς εργατικού δυναμικού με ειδικούς νόμους
και να διευκολυνθεί ο χαμηλότοκος δανεισμός μεταξύ των κρατών προς διασφάλιση της νομισματικής και τραπεζικής σταθερότητας.
Στην οικονομία δεν χωρούν πάντα συνταγές και χρειάζεται σύνεση και αποφασιστικότητα καθ’ όλο το μήκος διάρκειας της κρίσης.
Ευρωπαϊκή Ένωση, ONE και €.H εισαγωγή κοινού νομίσματος στα κράτη μέλη της Ευρωπαϊκής Ένωσης είναι ένα προχωρημένο στάδιο συμπόρευσης των Ευρωπαϊκών λαών.
Η Ευρώπη μόνο ενωμένη πολιτικά, οικονομικά και κοινωνικά μπορεί να αποτελέσει ένα μεγάλο πόλο με προοπτική υπερδύναμης στο διεθνές προσκήνιο.
Βέβαια, όταν μια χώρα γίνεται υπερδύναμη, ξέρει ποια είναι, τι θέλει, πού στοχεύει,
ενώ όταν πολλές χώρες πρέπει να ενωθούν για να γίνουν υπερδύναμη,
πρέπει να παραμερίσουν διαφορές, εγωισμούς, ανταγωνισμούς, πρέπει να κάνουν θυσίες.
Ποια είναι η ΟΝΕ;Η ΟΝΕ είναι σύστημα νομισματικής ένωσης, σύστημα που κάνει το χρήμα φθηνότερο αφού δεν υπόκειται σε κινδύνους αυξομειώσεων,
σύστημα που καθιστά τις συναλλαγές ευκολότερες αφού δεν έχεις κόστος αλλαγής, νομίσματος, σύστημα που επιτρέπει σε κράτη, ιδιώτες και επιχειρήσεις ανετότερη χάραξη της οικονομικής τους στρατηγικής,
σύστημα που τέλος γκρεμίζει τα οικονομικά σύνορα μέσα στα τείχη της Ευρωπαϊκής Ένωσης.
Υπονοείται ότι προϋπόθεση της ύπαρξης της ΟΝΕ είναι η εξομοίωση των δεικτών της οικονομίας, η ίδια περίπου πιστοληπτική ικανότητα των κρατών – μελών,
η συγκράτηση του τιμαρίθμου και η συμμόρφωση των κρατών – μελών στα συμφωνηθέντα για τη διάρθρωση οικονομικών μεγεθών και κλάδων της οικονομίας.
Με άλλα λόγια η μείωση του πληθωρισμού, η μείωση του εξωτερικού χρέους, η μείωση των επιτοκίων και η διαρθρωτική συμμόρφωση είναι τα μεν τρία πρώτα όφελος για την οικονομία ακόμη και για τα κράτη που δεν ανήκουν στην Ευρωπαϊκή Ένωση,
το δε τέταρτο (η διαρθρωτική συμμόρφωση) είναι υποχρέωση ανειλημμένη για όλα τα κράτη που εισήλθαν στην Ευρωπαϊκή Ένωση άσχετα αν δέχονται ή όχι την ΟΝΕ.
Ακόμη πιο απλά, επιμένουμε ότι η ΟΝΕ συμφέρει τον τόπο μας, το δε ασύμφορο είναι η ανήθικη, η άδικη,
η άνιση και κοινωνικά απαράδεκτη πολιτική που ασκήθηκε στη χώρα μας τα τελευταία τριάντα χρόνια και που μαθηματικά θα μας οδηγούσε στα σημερινά αδιέξοδα.
Πρέπει την ΟΝΕ να την κρατήσουμε, να την αξιοποιήσουμε, τους φαύλους όμως που μας κυβερνούν δεκαετίες τώρα, αυτούς να απορρίψουμε στα άχρηστα.
Στις προκλήσεις των καιρών μας πρέπει να απαντήσουμε ΝΑΙ και αυτό κάνει η ΕΝΩΣΗ ΚΕΝΤΡΩΩΝ,
τους υπεύθυνους όμως του εξευτελισμού της χώρας, του ευτελισμού των αξιών, γιατί συνεχίζουμε να τους ψηφίζουμε;
Η συγκέντρωση του χρήματος σε λίγα διαπλεκόμενα χέρια είναι η πρώτη μεγάλη αιτία.
Δεν υπάρχει χρήμα, δεν δίνουν πια οι τράπεζες χρήμα σε μικρομεσαίες επιχειρήσεις.
Αυτό υπόσχεται η ΕΝΩΣΗ ΚΕΝΤΡΩΩΝ να το αλλάξει, να το διορθώσει αρκεί βέβαια ο λαός να ψηφίσει ώριμα.
Η έλλειψη σχεδιασμού, μέριμνας από το κράτος και η πορεία κάποιων χωρίς προοπτική στο χώρο της ιδιωτικής πρωτοβουλίας είναι η δεύτερη μεγάλη αιτία.
που εσωκλείει και τον κίνδυνο να χάσει κάποια στιγμή ο κόσμος τα λεφτά του.
Τέταρτη αιτία είναι η εξακολουθούμενη άλωση του κράτους από τα κόμματα, η συνεχιζόμενη ροπή διορισμών και προσλήψεων στο δημόσιο, η παροχολογία και η πολιτική σήψη.
Η Ελλάδα παραδίδεται ανοχύρωτη στην πρόκληση της ΟΝΕ.Λίγοι έχουν το θάρρος να λένε την αλήθεια, αυτοί που λένε την αλήθεια δεν εισακούονται,
ο δε λαός δεν θέλει την αλήθεια γιατί αισθάνεται ότι έχει βολευτεί και επιβίωνε σε ένα φαύλο και νοσηρό σύστημα.
Ακόμη και σήμερα κόμματα σαν το ΠΑΣΟΚ που υποτίθεται ότι συντάσσονται με την ΟΝΕ, από την άλλη μεριά υπόσχονται προσλήψεις και διορισμούς και ελπίζουν να ξαναπάρουν ψήφο υπό τη νοοτροπία του παρελθόντος.
Έχουμε λοιπόν κόμματα που απορρίπτουν από βλακεία ή άγνοια ή στειρότητα την ΟΝΕ,
και κόμματα που φραστικά τη στηρίζουν, με τα έργα τους όμως την φρενάρουν, την υπονομεύουν ή κωλυσιεργούν απρόθυμα να αναχαράξουν την πολιτική τους στα νέα δεδομένα.
Και τέλος έχουμε μία ΈΝΩΣΗ ΚΕΝΤΡΩΩΝ που δηλώνει ναι, λέγει την αλήθεια είναι άγνωστο όμως μία κακομαθημένη κοινωνία πόσο κουράγιο ή δύναμη έχει να υιοθετήσει την αλήθεια αυτή.
Στην Ε.Ε μπήκαμε ως συνέταιροι.
Με τους κανόνες που όρισαν οι της Ε.Ε (τότε ΕΟΚ), ως αρχικοί συνέταιροι.
Κανόνες τους οποίους αποδεχθήκαμε.
Στην πορεία αποδείχθηκε πως η Ελλάδα δεν φέρθηκε όπως άρμοζε και δεν τήρησε τους κανόνες αυτούς.
Δεν περιορίσαμε τα ελλείμματα, δεν βελτιώσαμε το επιχειρηματικό περιβάλλον, δεν επενδύσαμε τα πακέτα Ντελόρ, δεν βελτιώσαμε τον κρατικό μηχανισμό.
Μοιραία, ξεσπώντας η παγκόσμια οικονομική κρίση, σάρωσε οικονομίες χωρών με παθογένειες, όπως η Ελλάδα.
Δανειστήκαμε ως χώρα κεφάλαια που θα έπρεπε να είχαν δοθεί σε πραγματική ανάπτυξη (για παράδειγμα υποδομές και παροχή κινήτρων για επιχειρηματικότητα.
Κεφάλαια τα οποία δόθηκαν όμως ως παροχές χρηματικές σε μερίδα συμπολιτών μας.
Δεν επενδύσαμε τα χρήματα των πακέτων Ντελόρ (για να γυρίσουμε στο όχι και τόσο μακρινό παρελθόν) ως οφείλαμε αλλά τα κατασπαταλήσαμε.
Μοιραία, μην έχοντας τις απαραίτητες υποδομές να αντισταθούμε στην παγκόσμια οικονομική κρίση,
η Ελλάδα αναγκάστηκε μέσα σε λίγα χρόνια (4), να κάνει όσα θα έπρεπε να είχαν γίνει σταδιακά και μέσα σε 30 χρόνια και επιπλέον,
να επιστρέψει όσα δανείστηκε τα προηγούμενα έτη και μάλιστα με τον χειρότερο δυνατό τρόπο : υπερφορολόγηση.
Τα δάνεια που έλαβε η κυβέρνηση του Α. Παπανδρέου στη δεκαετία του 1980 για να μπορέσει να πληρώσει τις αυξήσεις μισθών, ξεκίνησαν να λήγουν το 2010.
Η κ. Μέρκελ, είδε πως είναι προς όφελος της χώρας της να ασκήσει έναντι της Ελλάδος (και άλλων Ευρωπαϊκών χωρών με οικονομικά (προβλήματα) μια πολιτική που θα απέφερε πολλαπλά κέρδη.
Είναι δημοκρατική η στάση της κ. Μέρκελ;
Προστατεύει τα συμφέροντα των πολιτών της χώρας της.
Αυτό, από μόνο του, το να προστατεύει ένας ηγέτης την χώρα του,
είναι Δημοκρατικό για τη Γερμανία,
αλλά ίσως όχι για την Ελλάδα που ανήκει στις χώρες που βάλλονται.
Οι πολιτικοί της Ελλάδος σήμερα, πασχίζουν να βρουν τρόπους να εξυπηρετήσουν ένα χρέος, που είναι σχεδόν αδύνατο να αντιμετωπιστεί χωρίς ουσιώδη ανάπτυξη.
Ουσιώδης ανάπτυξη δεν επέρχεται με το ξεπούλημα των περιουσιακών στοιχείων της Ελλάδος
Ως χώρα, η Ελλάδα οφείλει να είναι αυτάρκης στο μέγιστο δυνατό βαθμό (και να εισάγει όσα δεν είναι σε θέση να καλυφθούν από εγχώριους πόρους)
και να δίνει την ευκαιρία στους πολίτες της να επιχειρούν επαγγελματικά κάτω από προϋποθέσεις ικανές (παράδειγμα: σταθεροί φορολογικοί συντελεστές για φυσικά και νομικά πρόσωπα)
να δημιουργήσουν θέσεις εργασίας, άρα φορολογητέα ύλη,
άρα σταθερά έσοδα για το κράτος μας.
Ποια Ευρωπαϊκή Ένωση θέλουμε;Θέλουμε ένωση με προοπτικές υπερδύναμης ή θέλουμε παράρτημα των ΗΠΑ;
Όσον αφορά την ΟΝΕ, ο Ελληνικός λαός παραμένει απληροφόρητος.
όσοι πάλι είναι κατά της ΟΝΕ απλά χρεώνουν λάθος στην ΟΝΕ την πολύπλευρη κρίση που μαστίζει την κοινωνία μας.
Η κρίση όμως στην Ελλάδα οφείλεται στο ότι τόσα χρόνια τώρα λαμβάνονται χρήματα από την Ευρωπαϊκή Ένωση που διοχετεύονται σε αδειανές μεριές ή λεηλατούνται από τους επιτήδειους,
η οικονομία μας έμεινε απροσάρμοστη, οι ανισότητες μεγάλωσαν, πολλοί κλάδοι αβοήθητοι κατέρρευσαν, ο τζίρος των επιχειρήσεων μειώθηκε απελπιστικά,
ενώ οι μισθοσυντήρητοι και οι συνταξιούχοι ξεπερνούν ήδη τα όρια της εξαθλίωσης.
Άρα ο λαός στο πρόσωπο της ΟΝΕ κατηγορεί την ανόητη πολιτική των κυβερνήσεων,
ενώ οι κυβερνήσεις έχοντας να κάνουν με ένα λαό απληροφόρητο,
τα δικά τους λάθη και στα εγκλήματα που έκαναν, αναζητώντας άλλοθι, τα χρεώνουν στην ΟΝΕ.
Πολύ λοιπόν εξυπηρετική είναι η ΟΝΕ για το ΠΑΣΟΚ και για τη Νέα Δημοκρατία,
μια και βρίσκουν άλλοθι για την ανέντιμη πολιτική που άσκησαν και ασκούν.
Υπάρχουν και κόμματα που κατηγορούν την ΟΝΕ ότι δήθεν δημιουργεί νέα τάξη πραγμάτων
και καλούν το λαό να πολεμήσει κατά της ΟΝΕ,
δεν μας εξηγούν όμως σε τι φταίει η ΟΝΕ ή ποια άλλη λύση προτείνουν έξω και πέρα από αυτή.
Αυτά τα κόμματα εξομοιώνονται με τους φανατισμένους που επιμένουν να μην αντιλαμβάνονται ότι οι εποχή της στείρας αντιπολίτευσης και της ξύλινης γλώσσας έχουν περάσει.
Υγεία - Αθλητισμός - Ναρκωτικά.18/04/2014 @ 00:13Υγεία – Αθλητισμός – ΝαρκωτικάΥγεία δημόσια και δωρεάν για όλους.
Είσοδος του κάθε πολίτη σε οποιοδήποτε νοσοκομείο της χώρας με απλή επίδειξη της ταυτότητας του.
Εδραίωση δωρεάν παιδείας και δωρεάν υγείας
και θα αντιτεθούμε με όλες μας τις δυνάμεις στην ανάπτυξη κερδοσκοπικού χαρακτήρα κινήσεων στους χώρους αυτούς.
Ο αθλητισμός της χώρας μας θα ενισχυθεί.
Και ο πρωταθλητισμός μας αφορά, πρώτιστα ωστόσο μας ενδιαφέρει η άθληση των νέων μας,
η δυνατότητα άθλησης και στο τελευταίο μας χωριό.
Αθλητισμός δεν είναι μόνο τα χρυσά μετάλλια και οι Κροίσοι που διοικούν το επαγγελματικό μας ποδόσφαιρο.
Αθλητισμός είναι κυρίως το φυτώριο ανάπτυξης ταλέντων και η υγεία των νέων μας και στο σημείο αυτό θα συμβάλουμε με όλες μας τις δυνάμεις.
ΝαρκωτικάΗ αύξηση των κέντρων αποτοξίνωσης πρέπει να φθάσει στο στάδιο εκείνο, όπου κάθε χρήστης θα έχει το δικαίωμα και τις ευκαιρίες κοινωνικής επανένταξης.
Η κοινωνία πρέπει να αντιμετωπίζει όλα τα εξαρτημένα από τα ναρκωτικά άτομα, ως θύματα του πιο μεγάλου κοινωνικού εχθρού,
ως πρόσωπα έχοντα την ανάγκη στήριξης όλων μας.
Δεν πρέπει να διαπράξουμε το λάθος να στείλουμε τα άτομα αυτά στο περιθώριο, θα έχουμε συμμετάσχει στο έγκλημα της εξόντωσης τους.
Η ΕΝΩΣΗ ΚΕΝΤΡΩΩΝ έχει ξεκινήσει προσπάθεια πίεσης σε φορείς όπως η εκκλησία, οι δήμοι όλης της χώρας, οι σύλλογοι γονέων και κηδεμόνων, οι αθλητικοί σύλλογοι, οι επιστημονικοί σύλλογοι και τα οποία αναγνωρισμένα και με διαφάνεια λειτουργούντα σωματεία, ώστε να τονωθεί το ενδιαφέρον τους και να αυξηθεί η ετοιμότητα τους, στην όλη επιχείρηση αντιμετώπισης του προβλήματος.
Η σήψη της πολιτικής, τα σκάνδαλα, τα ρουσφέτια κάθε λογής και η αναξιοπιστία της πολιτικής ζωής, είναι παράγοντες που στέλνουν μεγάλο κομμάτι της νεολαίας μας στις «εύκολες» αλλά καταστροφικές λύσεις.
Η βαρύτητα της κρατικής και κοινωνικής μέριμνας πρέπει να στραφεί στο στάδιο πρόληψης.
Αυτό θα γίνει με ίδρυση από τους δήμους ψυχοπνευματικών κέντρων,
όπου οι νέοι και οι νέες θα έχουν την ευκαιρία να ασχοληθούν δημιουργικά και να εντρυφήσουν σε τέχνες όπως η μουσική και ο χορός, μαθαίνοντας ξένες γλώσσες, μετέχοντας σε σεμινάρια πολιτσμού και ανταλλαγής γνώσεων και σε δραστηριότητες επιστημονικής διερεύνησης και σε επιστημονικές μελέτες,
μελετώντας υπό την επίβλεψη εκπαιδευτικών και ειδικών σε θέματα νεότητας
Η διοργάνωση από τα ως άνω κέντρα εκδρομών, συνεστιάσεων, σεμιναρίων, η ανταλλαγή φιλοξενίας μεταξύ των κέντρων και η συμμετοχή σε κάθε είδους εκδηλώσεις, είναι κύριο χρέος των υπευθύνων του κάθε κέντρου.
Ακόμη η συνεργασία των ψυχοπνευματικών κέντρων με αθλητικούς συλλόγους θα συμβάλλει αποφασιστικά στη διαμόρφωση υγιούς προσωπικότητας από τους νέους μας.
Η μείωση των ποινών που επιβάλλονται στους χρήστες ναρκωτικών στο ελάχιστο δυνατό
και η σωστή αστυνόμευση της εμπορίας, με αντίστοιχη αυστηροποίηση των ποινών που επιβάλλονται για το εμπόριο ναρκωτικών, βρίσκεται μέσα στη φιλοσοφία της ‘Ενωσης Κεντρώων.
Η αύξηση των κέντρων αποτοξίνωσης πρέπει να φθάσει στο στάδιο εκείνο, όπου κάθε χρήστης θα έχει το δικαίωμα και τις ευκαιρίες κοινωνικής επανένταξης.
Η κοινωνία πρέπει να αντιμετωπίζει όλα τα εξαρτημένα από τα ναρκωτικά άτομα, ως θύματα του πιο μεγάλου κοινωνικού εχθρού, ως πρόσωπα έχοντα την ανάγκη στήριξης όλων μας.
Αν διαπράξουμε το λάθος να στείλουμε τα άτομα αυτά στο περιθώριο, θα έχουμε συμμετάσχει στο έγκλημα της εξόντωσης τους.
Λυπούμαστε πολύ που η αστυνομία κατηγορείται για αδιαφορία, ίσως ορισμένες φορές και για συγκάλυψη στη διακίνηση ναρκωτικών
και δεν ξεχνάμε την εκφρασθείσα προ ετών άποψη τέως υπουργού της Νέας Δημοκρατίας, ότι στα ταμεία του ΠΑΣΟΚ και της Νέας Δημοκρατίας ρέει χρήμα που προέρχεται από μεγαλεμπόριο ναρκωτικών.
Η άποψη αυτή αν εξετάζονταν με τη δέουσα σοβαρότητα, ίσως τώρα να είχαν γίνει αποτελεσματικά βήματα στην κατεύθυνση της πάταξης της εμπορίας ναρκωτικών στη χώρα μας.
Πολλά σωματεία, ιδιωτικά, φροντίδας των χρηστών, λίγα πράγματα έχουν προσφέρει, αφού αγνοούνται από την πολιτεία
ή είναι όργανα αυτοπροβολής των πρωτεργατών ή ακόμη και μέθοδοι κερδοσκοπίας.
Η κοινωνία πρέπει να τηρεί επιφυλάξεις για τη λειτουργία τέτοιων σωματείων.
Η ΈΝΩΣΗ ΚΕΝΤΡΩΩΝ έχει ξεκινήσει προσπάθεια πίεσης σε φορείς όπως η εκκλησία, οι δήμοι όλης της χώρας , οι σύλλογοι γονέων και κηδεμόνων, οι αθλητικοί σύλλογοι, οι επιστημονικοί σύλλογοι και τα οποία αναγνωρισμένα και με διαφάνεια λειτουργούντα σωματεία,
ώστε να τονωθεί το ενδιαφέρον τους και να αυξηθεί η ετοιμότητα τους, στην όλη επιχείρηση αντιμετώπισης του προβλήματος.
Η επιστροφή τέλος της νεολαίας μας στην πολιτική, θα έχει πολύ θετική συμβολή.
Νέοι που ασχολούνται με τα κοινά, οχυρώνουν περισσότερο την προσωπικότητα τους μπροστά σε ανάλογους κινδύνους,
η σήψη της πολιτικής, τα σκάνδαλα, τα ρουσφέτια κάθε λογής και η αναξιοπιστία της πολιτικής ζωής, είναι παράγοντες που στέλνουν μεγάλο κομμάτι της νεολαίας μας στις «εύκολες» αλλά καταστροφικές λύσεις.
Ταυτόχρονα, η αύξηση των ασχολούμενων νέων και όχι μόνο, με τον αθλητισμό και όχι απαραίτητα με τον πρωταθλητισμό, συμβάλλει στην συλλογικότητα,
στη δημιουργία υγειών διαπροσωπικών σχέσεων,
στην διαμόρφωση υγειών συνειδήσεων
και στην εκτόνωση των νέων μέσω δημιουργικών ασχολιών.
Εκπαίδευση - Παιδεία.17/04/2014 @ 23:56 Όλοι γνωρίζουμε ότι ο εμπνευστής της δημόσιας δωρεάν παιδείας στην Ελλάδα και ίσως μια από τις μεγαλύτερες και πιο λαμπερές πολιτικές φυσιογνωμίες του 20ού αιώνα ήταν ο Γεώργιος Παπανδρέου ο “Γέρος της Δημοκρατίας”.
Παρόλο που κυβέρνησε μόνο 18 μήνες την Ελλάδα ο Γεώργιος Παπανδρέου θέλοντας να μορφωθεί και ο τελευταίος ‘Ελληνας πολίτης θέσπισε την δωρεάν παιδεία.
Εμείς οι Κεντρώοι αλλά και όλοι οι  Έλληνες πρέπει να περιφρουρήσουμε την δημόσια δωρεάν παιδεία του Γεωργίου Παπανδρέου
και ως κόμμα λυπούμαστε που προδίδεται  η παιδεία του Ελληνικού λαό και δίδεται βορά στους ιδιώτες επενδυτές.
Σημερινή κατάστασηH εξουσία ξεπερνά τα ζητήματα των διαπανεπιστημιακών ανταλλαγών, της επιμόρφωσης των διδασκόντων σε στοιχειώδη και μέση εκπαίδευση,
της υλικοτεχνικής υποδομής, της πρακτικής εξάσκησης των νέων παράλληλα με τη θεωρητική,
της εισαγωγή των σχέσεων μεταξύ διδασκόντων και διδασκομένων,
της ανύψωσης του επιπέδου γλωσσομάθειας,
του τρόπου εκλογής καθηγητών ανώτατων σχολών,
της αποσαφήνισης των αρμοδιοτήτων των αποφοίτων των Τ.Ε.Ι,
εν γένει ξεπερνά ζωτικά και καυτά ζητήματα
και επιχειρεί να μειώσει τα χρόνια που κάθονται τα παιδιά στα θρανία
ή καταργώντας την επετηρίδα προσπαθεί να κάνει μεγάλο αριθμό πτυχιούχων να κάψουν τα πτυχία τους
ή να πλασαριστούν στην παραπαιδεία,
που τώρα πια καθίσταται και ο ζωτικός χώρος κίνησης των περιθωριοποιημένων.
Αποτελέσματα της ως τώρα εφαρμογής της «μεταρρύθμισης»;
Σήμερα η παιδεία πάσχει από αρρυθμία.
Σε λίγο οι μετρητές δεν θα βρίσκουν σφυγμούς να καταγράψουν.
Η ελληνική κοινωνία επιστρέφει στην αυτοδιδασκαλία, στον αυτοσχεδιασμό, στη φυγή.
Το όραμα του Γεωργίου Παπανδρέου για ένα λαό μορφωμένο που αντιστέκεται στη βία, μοιάζει σήμερα να καταρρέει.
Ο χώρος της παιδείας γέμισε τυχοδιώκτες, ιδιωτικά δε συμφέροντα ακονίζουν τις μασέλες τους για να εισχωρήσουν,
να εισβάλλουν σε ένα χώρο,
που ίσως θα μπορούσε να δώσει αύριο μια δημοκρατική και σοσιαλιστική κοινωνία.
Ο νέος που είναι γόνος φτωχής οικογενείας πρέπει να έχει πια πελώρια βούληση, για να μορφωθεί.
Γυρίζουμε σε σκοτεινούς χρόνους της έλλειψης ουσιαστικής μόρφωσης και της εκμετάλλευσης.
Εάν τα πανεπιστήμια δεν έχουν υψηλό επίπεδο, θα πρέπει να γίνει προσπάθεια να αυξηθεί αυτό αλλά παραμένοντας αυτά κρατικά.
Τα ιδιωτικά πανεπιστήμια απαιτούν κάποια υψηλά ετήσια δίδακτρα που κυμαίνονται συνήθως από €10.000 / έτος έως €40.000 / έτος,
στα οποία αν προστεθούν τα έξοδα σίτισης και στέγασης οι σπουδές ενός νέου μπορούν να φτάσουν κατά μέσο όρο στο ύψος των €50.000 / έτος.
Το επιχείρημα πως τα χρήματα των ιδιωτικών πανεπιστημίων θα παραμένουν στην Ελλάδα αντί να διαρρέουν σε ιδιωτικές σπουδές στο εξωτερικό είναι φαύλο,
διότι αυτοί που έχουν τη δυνατότητα ίδρυσης ιδιωτικών πανεπιστημίων σήμερα, αποτελούν το οικονομικό κατεστημένο της μεταπολίτευσης,
είναι οι ιδιοκτήτες των μέσων μαζικής ενημέρωσης οι οποίοι όπως έχει καταγγείλει η Ε.Κ. επί πολλά έτη φοροδιαφεύγουν και εξάγουν τα περισσότερα κέρδη τους στο εξωτερικό.
Όχι στα ιδιωτικά πανεπιστήμια
Τασσόμαστε κατά της ίδρυσης ιδιωτικών πανεπιστημίων στην παρούσα φάση
και έως ότου το πανεπιστήμιο ως δημόσιος οργανισμός αποδεσμευτεί από τον ασφυκτικό κομματικό έλεγχο.
Αποκρύπτεται από το λαό το γεγονός πως στα ιδιωτικά πανεπιστήμια ο κάθε φοιτητής θα πρέπει να πληρώνει δίδακτρα υψηλά.
Αυτό δε το κόστος πολλαπλασιάζεται σε περίπτωση που μια οικογένεια έχει πέραν του ενός σπουδαστές.
Το αποτέλεσμα επομένως με την σημερινή οικονομική κατάσταση των μισθών στην Ελλάδα θα είναι η μόρφωση καθίσταται προνόμιο των ολίγων εχόντων χρήματα
ενώ αντίθετα η μόρφωση πρέπει να είναι αγαθό το οποίο θα απολαμβάνει το σύνολο του Ελληνικού λαού και όχι μόνο η ολιγαρχία και η πλουτοκρατία.
Επιπλέον όταν υπάρχει κομματική νοοτροπία σε ένα οργανισμό αυτός δεν αντέχει τον ανταγωνισμό με τους ιδιώτες με την πονηριά
και την πλεονεξία των ιδιωτών αν δηλαδή κάνει ο Βαρδινογιάννης ή ο Κόκκαλης ένα πανεπιστήμιο δεν θα αφήσει να λειτουργήσει το Μετσόβιο, το Καποδιστριακό, το Αριστοτέλειο.
Oι πανεπιστημιακοί καθηγητές υπό την πίεση του οικονομικού δέλεαρ θα εγκαταλείψουν τα κρατικά πανεπιστήμια και έτσι θα μαραζώσουν τα κρατικά πανεπιστήμια
όπως μαράζωσε και η Ε.Ρ.Τ. που είχε 4.000 υπαλλήλους
και μηδενική ακροαματικότητα και συν τοις άλλοις ήταν το λιβανιστήρι της εκάστοτε εξουσίας και όχι όργανο πληροφόρησης και ενημέρωσης του Ελληνικού λαού και μια αδέσμευτη, ακηδεμόνευτη ανεξάρτητη φωνή όπως θα έπρεπε.
Το σύγχρονο καρκίνωμα της σημερινής Ελλάδας είναι οι δέκα οικογένειες των μεγαλοεκδοτών.
Αυτοί συνέτειναν στην καταστροφή της Ελλάδας, έχουν αγοράσει τα πάντα, έχουν μετοχές παντού, ελέγχουν και χειραγωγούν τον λαό μας με τα κανάλια,
ανεβοκατεβάζουν κυβερνήσεις, χρηματοδοτούν κόμματα και παραμένουν ανέγγιχτοι από το Νόμο.
Δεν είναι λοιπόν δυνατόν να δεχτούμε να παραδώσουμε την δημόσια δωρεάν παιδεία βορά σε ανθρώπους με ύποπτο παρελθόν και παρόν.
Η πρόταση της Ε.Κ. για την Παιδεία
Η Ένωση Κεντρώων πιστεύει ότι ο χώρος της παιδείας σε όλες του τις βαθμίδες, χρειάζεται μια ριζική μεταρρύθμιση,
μεταρρύθμιση που κατατείνει στην αύξηση των ευκαιριών μόρφωσης και στην ανύψωση του επιπέδου μόρφωσης των νέων.
Πρώτα απ’ όλα βέβαια πρέπει να κατοχυρωθεί περαιτέρω ο δημόσιος και δωρεάν χαρακτήρας της εκπαίδευσης.
το δε κενό για σπουδαστικές θέσεις πρέπει να καλυφθεί από νέα κρατικά πανεπιστήμια που θα ιδρυθούν και θα λειτουργήσουν ισότιμα με τα υφιστάμενα.
Εάν τα πανεπιστήμια δεν έχουν υψηλό επίπεδο, θα πρέπει να γίνει προσπάθεια να αυξηθεί αυτό αλλά παραμένοντας αυτά κρατικά.
γιατί το κράτος λειτουργεί με κομματική νοοτροπία, με αλόγιστα και σκανδαλώδη έξοδα και μια αδικαιολόγητη δυσκινησία.
Ένα τέτοιο κράτος με τη δομή και τη λειτουργία του οποίου ριζικά διαφωνεί η Ένωση Κεντρώων, δεν μπορεί να προστατεύσει τα πανεπιστημιακά ιδρύματα από ενδεχόμενο ανταγωνισμό με τα ιδιωτικά.
Πιστεύουμε στον υγιή ανταγωνισμό δημοσίου και ιδιωτικού τομέα όμως επί του προκειμένου ο ανταγωνισμός δεν θα ήταν καθόλου υγιής.
Θα ήταν απλά αναίρεση της δωρεάν παιδείας και παράδοση άνευ όρων της παιδείας στις αρπακτικές διαθέσεις γνωστών και άγνωστων κέντρων εξουσίας.
Η άποψη κάποιων ότι θα μπορούσε τα ιδιωτικά πανεπιστήμια να μην ήταν κερδοσκοπικού χαρακτήρα αποτελεί απάτη και παγίδα γιατί αν κάτι καθιστά τον ιδιωτικό τομέα ευκίνητο αυτό είναι το κέρδος.
αφού μεσοβέζικη  ιδιοκτησιακά κλίμακα θα περιέπλεκε τα προβλήματα της παιδείας που είναι ήδη περίπλοκα.
Επομένως η εκφρασθείσα άποψη για την ίδρυση μη κρατικών μη κερδοσκοπικών ιδρυμάτων είναι ανεδαφική
αφού στην χώρα μας δεν υπάρχει οργανισμός και ίδρυμα μη κρατικό και μη κερδοσκοπικό το οποίο θα είναι βιώσιμο
και επομένως στην συνέχεια προκειμένου να επιβιώσει θα στραφεί και θα ζητήσει την στήριξη του κράτους ή κάποιου ιδιώτη.
Διαβούλευση με την ακαδημαϊκή κοινότητα και την κοινωνία
Σε συνάντηση πανεπιστημιακών με τον πρόεδρο της Ε.Κ. συναποφασίστηκε ότι παιδεία, υγεία, στέγη, εργασία αποτελούν κορυφαίους κοινωνικούς  τομείς στους οποίους κάθε ιδέα ιδιωτικής πρωτοβουλίας πρέπει να είναι απόλυτα ελεγχόμενη.
Ιδιωτική πρωτοβουλία είναι φυσικό να υπάρχει, όμως άλλο είναι αν πρόκειται για εμπόριο ή βιομηχανία
και άλλο αν πρόκειται για πρωτοβουλία αναφερόμενη σε θεμελιώδεις κοινωνικές και ανθρώπινες ανάγκες,
ανάγκες μπροστά στις οποίες ο πολίτης είναι αδύναμος και χρειάζεται η εγγύηση της πολιτείας.
Διακοπή της φυγής εγκεφάλων και προσέλκυση αλλοδαπών
Ένα άλλο μεγάλο ζήτημα είναι η σταδιακή απορρόφηση από Ελληνικά πανεπιστήμια των νέων που φοιτούν στην αλλοδαπή.
Η ίδρυση νέων κρατικών πανεπιστημίων θα αποτελέσει τη γέφυρα για τη βαθμιαία απορρόφησή τους.
Περαιτέρω, στα πανεπιστήμιά μας πρέπει να αυξήσουμε το ενδιαφέρον για να φοιτήσουν ξένοι σπουδαστές.
Σήμερα το ποσοστό συμμετοχής αλλοδαπών στην ανώτατη παιδεία είναι ασήμαντο.
Σε χώρες όπως η Γερμανία, η Αυστρία, η Ιταλία, ξεπερνά το 30% ή σε άλλες χώρες το 50%.
Μια επιτυχημένη εκπαιδευτική μεταρρύθμιση, είναι εκείνη που θα έχει και υψηλά ποσοστά συμμετοχής αλλοδαπών στην ανώτατη παιδεία.
Έλεγχος των “κολεγίων”
Ο έλεγχος των ιδιωτικών Ι.Ε.Κ και όλων των ιδιωτικών σχολών είναι χρέος της πολιτείας.
Σήμερα παρουσιάζονται ιδιοκτήτες Ι.Ε.Κ που δεν έχουν τελειώσει πανεπιστήμιο.
Όλοι αυτοί διαφημίζονται σε τηλεοράσεις και εφημερίδες, χωρίς οι εισαγγελείς να συγκινούνται.
Η έλλειψη ελέγχου τους αποθρασύνει.
Θύματα του θράσους είναι οι νέοι και νέες που διψούν για μόρφωση και αποκλείονται λόγω περιορισμένου αριθμού θέσεων σπουδών σε όλη την παιδεία.
Πανεπιστημιακό άσυλοΠολλοί χώροι εκμεταλλεύονται το άσυλο, ακόμη και παράνομες πράξεις επιτελούνται υπό την κάλυψή του,
όμως όλα αυτά, που απόκειται στην κοινωνία να τα εντοπίσει και να τα αντιμετωπίσει,
δεν αναιρούν την ιερότητα του θεσμού,
την ανάγκη προστασίας του από κάθε δημοκρατικό πολίτη.
H Ένωση Κεντρώων τάσσεται κατά της κατάργησης του αλλά ταυτόχρονα εγγυάται την ουσιαστική του αναμόρφωση.
Τα πανεπιστήμια είναι εξ’ ορισμού χώρος έκφρασης και ανάπτυξης ιδεών, ανεξάρτητα από οποιοδήποτε νομικό πλαίσιο.
Η Ένωση Κεντρώων καλεί το δημοκρατικό λαό να υπερασπιστεί όλες τις απειλούμενες αξίες της δημοκρατίας.
Η ανωμαλία και ο φασισμός δεν έρχονται απρόσκλητοι,
κάποιοι προετοιμάζουν το έδαφος, γεγονότα είναι φυσικό να υπάρχουν πολλά που ετοιμάζουν το έδαφος για τον ερχομό τους.
Η Ένωση Κεντρώων, προτείνει: ‘Ιδρυση πανεπιστημιακής ασφάλειας (και όχι αστυνομίας διορισμένης από το υπουργείο δημόσιας τάξης), θεσμός που υφίσταται σε κάθε ευνομούμενη χώρα
Η Πανεπιστημιακή Ασφάλεια θα είναι υπεύθυνη για τον έλεγχο των εισερχομένων και εξερχομένων από το χώρο του πανεπιστημιακό ιδρύματος.
Οι επισκέπτες αλλά και το προσωπικό καθώς και οι φοιτητές, θα υποχρεούνται να επιδεικνύουν τη σχετική ταυτότητα για να εισέλθουν στο χώρο του ιδρύματος.
Η αστυνομία θα καλείται να επέμβει σε περιπτώσεις αξιόποινων πράξεων και θα επιβάλλονται οι ανάλογες κυρώσεις.
Το όραμα της Ε.Κ. για την παιδεία
Η Ένωση Κεντρώων καλεί όλο το λαό σε συμπόρευση,
καλεί αυτούς που είναι προοδευτικοί να παύσουν να πιάνονται στα δόκανα των απατεώνων της πολιτικής
και να προσέλθουν χωρίς εγωισμούς ή όρους για να φτιάξουμε μια αληθινά σοσιαλιστική και δημοκρατική παράταξη, για το καλό και την αναβάθμιση και της παιδείας.
‘Ίδρυση Πανεπιστημίου σε κάθε νομό,
ώστε και να μην φεύγουν χιλιάδες νέοι μας για το εξωτερικό
αλλά και να έχουμε τις υποδομές για να φιλοξενούμε εμείς αλλοδαπούς φοιτητές.
Παροχή δωρεάν παιδείας για τους γηγενείς φοιτητές και θα επιτρέπουν την άνευ εξετάσεων εγγραφή σε όλα αυτά όλων των αποφοίτων λυκείου.
Όλοι οι εγγραφόμενοι στα πανεπιστήμια νέοι θα λαμβάνουν μετά από διετή παρακολούθηση των σπουδών τους το προ-δίπλωμα και οι εξετάσεις για το κατά πόσον θα συνεχίσουν για τη λήψη του τελικού τους πτυχίου θα γίνονται μεταξύ δευτέρου και τρίτου έτους σπουδών.
Με τον τρόπο αυτό αυξάνει η εξειδίκευση των νέων μας πατάσσεται η παραπαιδεία
επιμηκύνεται ο χρόνος σπουδών όλων
βελτιώνεται συνολικά το εκπαιδευτικό μας σύστημα
αναιρείται αποτελεσματικά κάθε ιδέα ίδρυσης ιδιωτικών πανεπιστημίων
που θα αξίωναν δυσβάστακτα δίδακτρα για τις μικρομεσαίου εισοδήματος οικογένειες.
Κόμματα στο χώρο της ΕκπαίδευσηςΗ ‘Ενωση Κεντρώων ζητά την δια νόμου ουσιαστική απαλοιφή κάθε δημόσιας κομματικής έκφρασης στους χώρους των πανεπιστημίων.
Συντάξεις - Ασφάλιση.17/04/2014 @ 23:39Η ΕΝΩΣΗ ΚΕΝΤΡΩΩΝ πρεσβεύει θυσίες στους έχοντες και κατέχοντες για να ζήσει και ο υπόλοιπος κοσμάκης.
Πρέπει να μειωθούν σε κάποιο ποσοστό οι μεγάλες συντάξεις, αυτές δηλαδή που υπερβαίνουν το ποσό των 2.000 € το μήνα.
Κάποιοι αρνούνται το μέτρο αυτό με τη λογική ότι οι ασφαλισμένοι πλήρωσαν εισφορές και το σύστημα είναι ανταποδοτικό,
όμως η μείωση σύμφωνα με το πρόγραμμα μας θα γίνει μέσω αύξησης της φορολογίας για τα ποσά άνω των 2.000 € το μήνα
και έως ότου η νέα σχεδιαζόμενη ανάπτυξη δημιουργήσει τις προϋποθέσεις ανάκλησης της φορολογίας αυτής.
Η ΕΝΩΣΗ ΚΕΝΤΡΩΩΝ δεν συγκρούεται με τους έχοντες, τους καλεί ωστόσο να συμμετάσχουν στο πρόγραμμα για ανακούφιση των ασθενέστερων τάξεων.
Μείωση των μεγάλων συντάξεων, ώστε να μην υπάρχει στον τόπο μας σύνταξη μικρότερη των 800€ το μήνα.
Συνταξιοδότηση ανασφάλιστων ατόμων με σύνταξη 800 € το μήνα, μετά το 60ο τους έτος.
Απαγόρευση δεύτερης και πλέον σύνταξης, όταν η κύρια σύνταξη είναι μεγαλύτερη των 1.000 € το μήνα.
Απαγόρευση στους συνταξιούχους να εργάζονται όταν η μηνιαία σύνταξή τους υπερβαίνει τα 1.000 €
Διακυβέρνηση - Δημόσια Διοίκηση.17/04/2014 @ 23:16 Ακούγεται συχνά πως η ‘Ενωση Κεντρώων είναι εχθρός όλων των Δημοσίων υπαλλήλων.
Είναι μια αναφορά που δεν αληθεύει.
Δεν έχουμε καταφερθεί εναντίον όλων των Δημοσίων Υπαλλήλων.
Ας κάνουμε τον δέοντα διαχωρισμό : Δημόσιοι υπάλληλοι είναι και οι εκπαιδευτικοί, οι αστυνομικοί, οι νοσηλευτές και οι άκρως ενημερωμένοι και εξυπηρετικοί υπάλληλοι των ΚΕΠ.
Δημόσιοι υπάλληλοι, αλλά του ευρύτερου τομέα είναι και οι εργαζόμενοι στους δήμους της χώρας,
το προσωπικό των υπουργείων
αλλά και οι υπάλληλοι υπηρεσιών όπως ο Οργανισμός Αποξήρανσης της Κωπαϊδος.
Δημόσιοι υπάλληλοι είναι όμως και οι υπάλληλοι της Βουλής, στη συντριπτική τους πλειοψηφία συγγενείς βουλευτών αλλά και οι υπάλληλοι του Υπουργείου Οικονομικών που απολαμβάνουν ειδικά προνόμια (για παράδειγμα : επίδομα ΔΙΒΕΕΤ)
εις βάρος άλλων συναδέλφων τους σε υπουργεία χωρίς ειδικά προνόμια .
Μείωση κόστους λειτουργίας του κράτους.Μείωση των απολαβών και κατάργηση συντάξεων αιρετών αρχόντων δηλαδή βουλευτών, υπουργών, πρωθυπουργών, Προέδρου
και όσους κατείχαν στο παρελθόν αυτές τις θέσεις, αντίστοιχα.
Κατάργηση συντάξεων στον Δημόσιο Τομέα για ηλικίες κάτω των 65, εξαιρουμένων των συντάξεων για λόγους υγείας.
Κατάργηση τεκμαρτών (ανύπαρκτων ουσιαστικά) εισοδημάτων.
Απαγόρευση διπλοθεσίας και πολυθεσίας και απαγόρευση στο ίδιο πρόσωπο να παίρνει πλέον της μιας σύνταξη.
Μείωση των συμβούλων των υπουργών και επιστροφή αποσπασμένων και μετακλητών υπαλλήλων σε υπουργεία, κόμματα και βουλευτές, στις υπηρεσίες όπου οργανικά ανήκουν.
Σήμερα αυτοί υπολογίζονται βάσει στοιχείων περίπου στα 12.000 άτομα.
Μείωση κόστους λειτουργίας του δημόσιου τομέα μέσω της ενσωμάτωσης και χρήσης Ελεύθερου Λογισμικού / Λογισμικού Ανοικτού Κώδικα στα πληροφοριακά συστήματα του κράτους.
Εφαρμογή Πόθεν ΈσχεςΟυσιαστική εφαρμογή του Πόθεν Έσχες στις κραυγαλέες περιπτώσεις πλουτισμού πολιτικών, υπαλλήλων και αξιωματούχων του δημοσίου, ανθρώπων του ιδιωτικού βίου.
Λεπτομερής και συνεχής έλεγχος εισοδημάτων και περιουσιακών στοιχείων εκλεγμένων του δημοσίου και ευρύτερου δημοσίου τομέα και εφαρμογή του Πόθεν ‘Εσχες σε κάθε περίπτωση υποψίας παράνομου πλουτισμού τους.
Ο ασκούμενος από τα όργανα του κράτους έλεγχος της λειτουργίας του ιδιωτικού τομέα, πρέπει σε κάθε περίπτωση να βασίζεται σε αντικειμενικά και δεδομένα κριτήρια.
Οι δοσοληψίες στελεχών της διοίκησης με πρόσωπα και εταιρείες πρέπει με κάθε τρόπο να αποκλεισθούν.
​Το Πόθεν Έσχες των δημοσίων λειτουργών, όλων των συναλλασσομένων με δημόσια έργα και κρατικές προμήθειες, των κραυγαλέων περιπτώσεων πλουτισμού, των δημοσιογράφων, των βουλευτών και των δικαστών πρέπει να περνάει από βαθύ έλεγχο
και να δημευθεί αναδρομικά η περιουσία στις επιλήψιμες των περιπτώσεων.
Μέτρα εμβάθυνσης της ΔημοκρατίαςΑπαγόρευση στο ίδιο άτομο να εκλέγεται πρωθυπουργός περισσότερες από 2 θητείες.
Μέγιστος χρόνος παραμονής κάποιου ως μέλους του κοινοβουλίου τα 12 έτη.
Απαγόρευση εισόδου στη Βουλή σε θέση εργασίας, για πρώτου και δεύτερου βαθμού συγγενείς εν ενεργεία Βουλευτή.
Καθιέρωση εξωκοινοβουλευτικών προσωπικοτήτων ως μελών του Υπουργικού Συμβουλίου και τον περιορισμό των Βουλευτών στα νομοθετικά τους καθήκοντα.
Με τον τόπο αυτό οι βουλευτές επιδίδονται απερίσπαστοι στο νομοθετικό τους έργο και οι δε υπουργοί παύουν να είναι ψηφοθήρες και ασκούν τα καθήκοντα τους με κάθε επιμέλεια.
Μόνο πέντε υπουργοί να μπορούν παράλληλα να είναι και βουλευτές.
Καμιά σημαντική απόφαση όσον αφορά στην εξωτερική πολιτική της χώρας να μη λαμβάνεται χωρίς να προηγηθεί ενημέρωση της Βουλής και των κομμάτων.
Θέσπιση συμβουλίων με διακομματική σύνθεση για εξωτερική πολιτική, παιδεία άμυνα, δημόσια διοίκηση.
Οι αποφάσεις των συμβουλίων αυτών πρέπει να δεσμεύουν υπουργούς και κυβέρνηση.
Αναβάθμιση του Κοινοβουλίου με αλλαγή του κανονισμού λειτουργίας της Βουλής,
παροχή υψηλού επιπέδου υπαλλήλων ως συνεργατών των Βουλευτών, σεμινάρια γλωσσομάθειας.
Συγκρότηση εθνικού φορέα εκτάκτων αναγκών που θα εποπτεύει το μείζον ζήτημα της κοινωνικής άμυνας και προστασίας έναντι σεισμών, πλημμυρών, πυρκαγιών, οικολογικών καταστροφών, λειψυδρίας, έλλειψης ενεργειακών αποθεμάτων και άλλων.
Κάθε Βουλευτής να μπορεί να απουσιάσει αδικαιολόγητα από τις συνεδριάσεις της Βουλής μόνο 2 φορές το μήνα.
Κάθε απουσία να έχει οικονομικές κυρώσεις στο βουλευτικό μισθό του.
Ποινικοποίηση του ρουσφετιού και αυτόματη άρση ασυλίας βουλευτών για παρεμβάσεις σε διορισμούς, προμήθειες, δάνεια, αναθέσεις δημοσίων έργων κ.λ.π.
Εκλογικό σύστημα και κυβερνήσεις συνεργασίαςΚαθιέρωση της Απλής Αναλογικής ως πάγιο εκλογικό σύστημα και κάλυψη από το νόμο ώστε να μη μπορεί κανείς στο μέλλον να την καταργήσει.
Το μέτρο και η λογική είναι οι κύριοι άξονες της φιλοσοφίας μας, πιστεύουμε ότι η Ελλάδα θα πάει μπροστά με κυβερνήσεις συνασπισμού και όχι αυτοδυναμίας.
Η απλή αναλογική είναι το κορυφαίο αίτημα όλων των δημοκρατικών ανθρώπων και υπέρτατο ζητούμενο όλων των προοδευτικών κομμάτων.
Η θέσπιση της απλής αναλογικής οδηγεί σε κυβερνήσεις συνεργασίας κομμάτων,
σε κυβερνητικούς συνασπισμούς, που με βάση τη συναίνεση και τις ιδεολογικές και προγραμματικές συγκλίσεις,
οικοδομούν κοινωνική και πολιτική σταθερότητα, διαφάνεια λαϊκή συμμετοχή και εν γένει μία πολιτεία χωρίς ακρότητες και αφορισμούς.
Ένας πρωθυπουργός που γίνεται πρωθυπουργός με αυτοδύναμη κυβέρνηση, είναι πολύ δύσκολο να παραχωρήσει εξουσίες θεσπίζοντας την απλή αναλογική.
Πράγματι απλή αναλογική σημαίνει παραχώρηση εξουσίας, σημαίνει συνδιαχείριση.
Ποιος σήμερα, όταν έχει όλες τις εξουσίες στα χέρια του, καλεί άλλους σαν συνεταίρους;
Ασφαλώς κανείς, γι' αυτό και πέρασαν τόσα χρόνια μετά το 1974 και η απλή αναλογική παραμένει ζητούμενο,
λαϊκό αίτημα που χρειάζεται θυσίες και αγώνες για να υλοποιηθεί.
Επιβάλλοντας τη θέσπιση της απλής αναλογικής, για κάθε είδους εκλογική διαδικασία και η αρχή της πλειοψηφίας, θα είναι το κριτήριο για την έκφραση της λαϊκής κυριαρχίας.
Η ΕΝΩΣΗ ΚΕΝΤΡΩΩΝ θυμίζει στο λαό μας ότι :Με αυτοδύναμη κυβέρνηση προδόθηκε η Κύπρος, με τις συμφωνίας της Ζυρίχης και του Λονδίνου.
Με αυτοδύναμη κυβέρνηση παραδόθηκε ο Οτσαλάν στους Τούρκους.
Με αυτοδύναμες κυβερνήσεις φτιάχτηκαν οι στρατιές των αργόμισθων δημοσίων υπαλλήλων.
Με αυτοδύναμες κυβερνήσεις έγιναν υποχωρήσεις στα Ελληνοτουρκικά.
Με αυτοδύναμες κυβερνήσεις άνοιξε τόσο βάρβαρα η ψαλίδα των ανισοτήτων με μισθούς και συντάξεις, ώστε οι λίγοι να ευημερούν και ο πολύς λαός να πεινάει.
Με αυτοδύναμες κυβερνήσεις έφτασε η χώρα μας να έχει τεράστιο εξωτερικό χρέος.
Περικοπές και μειώσεις δαπανών Παρά το γεγονός ότι η Ε.Κ. συμφωνεί με τις περικοπές του δημοσίου τομέα, αυτό δε σημαίνει πως συμφωνεί με τις περικοπές στα αδύναμα στρώματα.
Είμαστε ενάντια στις περικοπές για τους μισθούς έως €1.200 και μέχρι και €1.800 εάν αυτό είναι δυνατόν. Αλλά οι απαραίτητες περικοπές που πρέπει να γίνουν περιλαμβάνουν :
1. Κατάργηση χρηματοδοτήσεωνΚατάργηση της κρατικής χρηματοδότησης των κομμάτων.
Αντί να δίνονται στα κόμματα χρήματα, να παρέχονται εφόδια και υπηρεσίες προς επιβοηθήση της λειτουργίας τους.
Στα πλαίσια αυτά κάθε δήμαρχος θα παραχωρεί χώρους για στέγαση των γραφείων όλων των με πληρότητα υποψήφιων μετεχόντων στις εκλογές κομμάτων,
τα ΕΛΤΑ θα διανέμουν τον αυτό αριθμό εντύπων για όλα τα κόμματα,
αφίσες θα κoλλούνται μόνο από τους δήμους σε ειδικά πλαίσια,
χορήγηση δωρεάν χώρου εφημερίδας στα κόμματα
και δωρεάν χρόνος σε κανάλια και εν γένει χορήγηση ατέλειας στα κόμματα σε λογικά και ισότιμα πλαίσια.
Κατάργηση των βουλευτικών, υπουργικών, πρωθυπουργικών συντάξεων και λοιπών προνομίων των εν ενεργεία κατόχων αυτών των θέσεων αλλά και των των κατεχόντων στο παρελθόν αυτών των θέσεων.
2. Μειώσεις μισθώνΜείωση του μισθού του Προέδρου της Δημοκρατίας στο μισό.
Μείωση του μισθού του Πρωθυπουργού και των Υπουργών στο μισό.
Μείωση του μισθού των βουλευτών στο μισό.
Μείωση του μισθού των Μητροπολιτών στο μισό.
Μείωση του μισθού των Περιφερειαρχών και Δημάρχων στο μισό.
3. ΑπολύσειςΑπόλυση των αργομίσθων από το δημόσιο τομέα.
Απόλυση πλεονάζοντος προσωπικού δημοσίου τομέα με κίνητρα πρόσληψης στον ιδιωτικό.
Απόλυση προσωπικού της Βουλής που έχει συγγενικές σχέσεις με νυν και πρώην βουλευτές.
4. Αναδιοργάνωση δημοσίουΠεριορισμός του δημόσιου τομέα, αύξηση της αποτελεσματικότητας της κοιμισμένης κρατικής μηχανής, περιορισμός της γραφειοκρατίας και εφαρμογή της αξιοκρατίας σε όλες τις βαθμίδες της του κράτους.
Κατάργηση της πολυθεσίας.
Αποσπασμένοι ή μετακλητοί υπάλληλοι να επιστρέψουν άμεσα στις υπηρεσίες όπου οργανικά ανήκουν.
Διορισμοί στο δημόσιο και ιδιωτικό τομέα με τίμια σειρά προτεραιότητας μέσω γραφείων εργασίας σε κάθε δήμο ή και ομάδες μικρών κοινοτήτων.
Στα γραφεία αυτά θα διενεργούνται όλες οι προσλήψεις τόσο στο δημόσιο όσο και στον ιδιωτικό τομέα.
Με κριτήρια αντικειμενικά και αμερόληπτα και με σχετικό νόμο επιτυγχάνεται πάταξη κάθε προσπάθειας μεσολάβησης κομμάτων και βουλευτών.
Πρόσληψη στη Βουλή νέων υπαλλήλων μόνο μέσω Α.Σ.Ε.Π.
Κατάργηση συντάξεων στον Δημόσιο Τομέα για ηλικίες κάτω των 65,
εξαιρουμένων των συντάξεων για λόγους υγείας.
Περικοπές και παροχολογίαΗ Ε.Κ. εντοπίζει το πρόβλημα των δαπανών του δημοσίου τομέα στους υψηλούς μισθούς και στο χάσμα που υπάρχει μεταξύ αυτών και των μισθών του ιδιωτικού τομέα.
Οι μισθοί στο δημόσιο ακόμα και μετά τις περικοπές που επέβαλαν οι κυβερνήσεις του Μνημονίου είναι 40-50% μεγαλύτερες από αυτές στον ιδιωτικό τομέα.
Οι δυο κύριες προτάσεις της Ε.Κ. είναι:Μείωση των μισθών του δημοσίου τομέα κατά 30% ή
Μείωση του προσωπικού του δημοσίου τομέα κατά 30%
Η παροχολογία κυβερνητικών ή αντιπολιτευτικών πολιτικών δυνάμεων που αντιτίθενται στις απαραίτητες περικοπές θεωρούμε πως είναι ανεύθυνη.
Δημοσιογράφοι και πολιτικοί γυρολόγοι δεν έχουν αντιληφθεί πως η χώρα έχει πτωχεύσει και διαρκώς εναντιώνονται στις περικοπές των παράλογων επιδομάτων
που μοίρασε η φαυλότητα των κυβερνήσεων της μεταπολίτευσης.
Ολόκληρο το οικοδόμημα της επιδοματικής πολιτικής των τελευταίων 40 ετών βασίστηκε στα δανεικά χρήματα,
τα χρήματα της Ε.Ε. τα οποία δεν οδηγήθηκαν σε επενδύσεις αλλά σε ρουσφέτια.
Η Ε.Κ. μπορεί να γίνεται δυσάρεστη βραχυπρόθεσμα,
αλλά η πολιτική που θα ακολουθήσει εφ' όσον αποφασίσει ο λαός να την αναδείξει δεν θα είναι αυτή της παροχολογίας
η οποία οδήγησε στη σημερινή κατάσταση και τον κίνδυνο της ολοκληρωτικής πλέον απώλειας καταθέσεων και μισθών.
Ρόλος των βουλευτών  Ο ρόλος του βουλευτή δεν συνδέεται με το πλήθος των ερωτήσεων που υποβάλλει στο κοινοβούλιο για τα διάφορα θέματα.
Αυτό κάλλιστα μπορεί να γίνεται από τους συνεργάτες του γραφείου του.
Η Ε.Κ. θεωρεί πως οι κοινοβουλευτικές ερωτήσεις θα πρέπει να έχουν ουσία και βάθος και να μη γίνονται για λόγους εντυπωσιασμού.
Η συνεχής εμφάνιση στις τηλεοράσεις βουλευτών, καθίσταται προκλητική απέναντι στον Ελληνικό λαό δεδομένου του μισθού των βουλευτών και της χρηματοδότησης των πολιτικών κομμάτων.
Δικομματισμός02/04/2014 @ 22:19Το βόλεμα και το ρουσφέτι είναι τόσο βαθιά ριζωμένα στη συνείδηση του λαού μας, που μέχρι σημείου κάποιοι,
ίσως οι περισσότεροι, να τυφλώνονται και να αδυνατούν να προσγειωθούν στη νέα πραγματικότητα.
Ο λαός μας πράγματι διχάζεται. Τι να πρωτοπιστέψει;
Το δίλημμα που γεννιέται για το λαό μας είναι το ακόλουθο: θα γίνουν πράγματι κυβερνήσεις συνασπισμού,
όποτε τα δύο μεγάλα κόμματα χάνουν το μονοπώλιο εξουσίας ή παρά τα όσα φαίνονται στις δημοσκοπήσεις ο λαός την τελευταία στιγμή θα ξαναψηφίσει δύο κόμματα διατηρώντας την ίδια φαύλη και αμαρτωλή πολιτική κατάσταση;
Βέβαια το δίλημμα αυτό είναι ψεύτικο αφού όλοι γνωρίζουν ότι τα δύο κόμματα έχουν φθαρεί,
έχουν χάσει την παλιά αίγλη και ισχύ τους και η κρίση στο εσωτερικό τους μαρτυρεί τον πανικό τους.
Το δίλημμα είναι πιο μεγάλο για τον κύριο κορμό των οπαδών του ΠΑΣΟΚ και της Νέας Δημοκρατίας που δε θέλουν να πιστέψουν ότι θα χάσουν τα προνόμιά τους
και θα υποχρεωθούν να λειτουργήσουν με ισονομία και τάξη.
Μέχρι τώρα κατόρθωσαν με τη βία να δημιουργούν κοπάδια ψηφοφόρων, να φανατίζουν τον κόσμο, να τον οδηγούν με εμπάθεια και απερισκεψία στις κάλπες.
επωφελούνταν οι κομματικοί μανδαρίνοι και η τεράστια πλειοψηφία ένοιωθε εκτός νυμφώνoς.
Ο δικομματισμός που τόσο καιρό η ΕΝΩΣΗ ΚΕΝΤΡΩΩΝ είχε καταγγείλει σαν διαφθαρμένο και σάπιο σύστημα, βασιζόταν επί τόσες δεκαετίες στη χώρα μας, στην υφαρπαγή της ψήφου με το ζόρι, το χρήμα, τις υποσχέσεις, την απατεωνιά.
Μάλιστα, για να επιτυγχάνουν το ΠΑΣΟΚ και η Νέα Δημοκρατία την υφαρπαγή της ψήφου, δαπανούσαν δισεκατομμύρια δραχμές και Ευρώ που ως επί το πλείστον είχαν αμαρτωλή προέλευση :
μίζες, λαδώματα, εκβιασμοί, προστασίες, εξαγόραζαν δημοσιογράφους, υπέκυπταν σε κάθε ανήθικη αξίωση των διαπλεκομένων,
μετέδιδαν ακόμη και στους απλούς πολίτες το αίσθημα της διάβρωσης, εξαγοράς, έλλειψης ηθικών αξιών.
Η ΕΝΩΣΗ ΚΕΝΤΡΩΩΝ θυμίζει στο λαό μας ότι με αυτοδύναμη κυβέρνηση προδόθηκε η Κύπρος με τις συμφωνίας της Ζυρίχης και του Λονδίνου,
με αυτοδύναμη κυβέρνηση παραδόθηκε ο Οτσαλάν στους Τούρκους,
με αυτοδύναμες κυβερνήσεις φτιάχτηκαν οι στρατιές των αργόμισθων δημοσίων υπαλλήλων,
με αυτοδύναμες κυβερνήσεις έγιναν υποχωρήσεις στα Ελληνοτουρκικά,
με αυτοδύναμες κυβερνήσεις άνοιξε τόσο βάρβαρα η ψαλίδα των ανισοτήτων με μισθούς και συντάξεις,
ώστε οι λίγοι να ευημερούν και ο πολύς λαός να πεινάει,
με αυτοδύναμες κυβερνήσεις έφτασε η χώρα μας να έχει εξωτερικό χρέος που εγγίζει σήμερα αστρονομικά ποσά.
Όσο διαρκούσε στον τόπο μας ο δικομματισμός, γινόταν συμψηφισμός δεξιών και Πασοκικών εγκλημάτων,
γινόταν αλληλοαμνήστευση προδοσιών, μειοδοσιών, σκανδάλων, και έτσι αλληλουποστηριζόμενα τα δύο κόμματα,
ΠΑΣΟΚ και Νέα Δημοκρατία, λεηλατούσαν τη χώρα υπό τα βλέμματα και την ένοχη σιωπή δημοσιογράφων, εφημερίδων, καναλιών.
Μόνο η ΕΝΩΣΗ ΚΕΝΤΡΩΩΝ φώναξε από την πρώτη στιγμή για την απαράδεκτη κατάσταση που υπήρχε στην Ελλάδα.
Μόνο ο Βασίλης Λεβέντης κατήγγειλε τόσο το ΠΑΣΟΚ όσο και τη Νέα Δημοκρατία για την εξαπάτηση των ψηφοφόρων
και για την πλήρη υποταγή τους σε διαπλεκόμενους εκδότες και βέβαια στον ξένο παράγοντα.
Αν διώχτηκε τόσο άνανδρα, ύπουλα η ΕΝΩΣΗ ΚΕΝΤΡΩΩΝ είναι γιατί βροντοφώναξε ότι και το ΠΑΣΟΚ και η Νέα Δημοκρατία αποτελούν ουσιαστικά ένα κόμμα, το κόμμα των υπαλλήλων και ανδρεικέλων των διαπλεκομένων αφεντικών.
Εδώ και δεκαετίες δεν υπάρχει στη χώρα μας λαϊκή κυριαρχία,
υπάρχουν πέντε – έξι οικογένειες που πίνουν το αίμα του κόσμου και χρησιμοποιούν βουλή και κυβέρνηση σαν τυφλά πιόνια, σαν Φιλιππινέζες ελεεινής μορφής.
Αυτό το θάρρος της ΕΝΩΣΗΣ ΚΕΝΤΡΩΩΝ της κόστισε ακριβά.
Αρκεί να σας θυμίσουμε ότι στον ANTENNA ο Βασίλης Λεβέντης έχει προσκληθεί μία μόνο φορά το 1994 για την εκπομπή με τον Πάνο Παναγιωτόπουλο και έκτοτε ουδέποτε.
Επίσης στο MEGA CHANEL ο Βασίλης Λεβέντης φιλοξενήθηκε μια φορά από τον Κώστα Χαρδαβέλλα, το 1991 και έκτοτε ουδέποτε.
και μετά υιοθετήθηκε από αφεντικά και δημοσιογράφους η μέθοδος της σκόπιμης αγνόησης και εκτόπισης από τη δημοσιότητα του Βασίλη Λεβέντη.
Σκεφτείτε λοιπόν, υπό πόσον αντίξοους όρους λειτούργησε για πολλά χρόνια η ΕΝΩΣΗ ΚΕΝΤΡΩΩΝ.
Καμία εφημερίδα δεν φιλοξενούσε τις ανακοινώσεις μας, καμία τηλεόραση δεν φιλοξένησε τον Βασίλη Λεβέντη ή έστω κάποιο άλλο στέλεχος του κόμματος.
Η ΕΝΩΣΗ ΚΕΝΤΡΩΩΝ ιδρύθηκε και υπάρχει χάριν της ηθικής και του δικαίου.
Εμείς απευθυνόμαστε στους σκεπτόμενους και στους λογικούς.
Οι ψήφοι στην ΕΝΩΣΗ ΚΕΝΤΡΩΩΝ αντανακλούν το μέτρο και τη λογική στην πατρίδα μας.
Επίσης οι παροχές στο ΠΑΣΟΚ και στη Νέα Δημοκρατία και στα λοιπά κόμματα τεραστίων ποσών, επιτρέπει, τα κόμματα αυτά να πληρώνουν εφημερίδες και κανάλια, όχι μόνο για τη δική τους προβολή,
αλλά και για την εξόντωση και αποκλεισμό από τα ΜΜΕ της ΕΝΩΣΗΣ ΚΕΝΤΡΩΩΝ.
Με εφαρμογή του δικού μας προγράμματος ο χαρτοπόλεμος θα σταματήσει, η δημοκρατία θα λειτουργήσει.
Η νέα Ελλάδα πρέπει να στέκει γερά στα πόδια της, καρκινώματα πάσης μορφής, εστίες διαφθοράς, καπετανάτα που χρησιμοποιούν αχυρανθρώπους και όμιλοι που εισδύουν σε όλους τους τομείς με παράνομα μέσα πρέπει να εντοπιστούν και να αντιμετωπιστούν.
Τα βάρη του κράτους θα επωμίζονται όλοι οι 'Ελληνες σύμφωνα με τις δυνάμεις τους.
Το σπορ της φορoδιαφυγής, της φυγοστρατίας, τα παραθυράκια αποφυγής βαρών και ευθυνών κλείνουν οριστικά από την ΕΝΩΣΗ ΚΕΝΤΡΩΩΝ.
Οι ένοχοι και οι υπαίτιοι της στασιμότητας μέχρι σήμερα θα εντοπιστούν, θα τιμωρηθούν...
Η απλή αναλογική είναι το κορυφαίο αίτημα όλων των δημοκρατικών ανθρώπων και υπέρτατο ζητούμενο όλων των προοδευτικών κομμάτων.
Η θέσπιση της απλής αναλογικής οδηγεί σε κυβερνήσεις συνεργασίας κομμάτων, σε κυβερνητικούς συνασπισμούς,
που με βάση τη συναίνεση και τις ιδεολογικές και προγραμματικές συγκλίσεις, οικοδομούν κοινωνική και πολιτική σταθερότητα, διαφάνεια λαϊκή συμμετοχή και εν γένει μία πολιτεία χωρίς ακρότητες και αφορισμούς.
Η εξουσία είναι γλυκιά και το να είναι κανείς παντοδύναμος και ανεξέλεγκτος στην εξουσία είναι και αυτό μία πρόκληση.
Ένας πρωθυπουργός που γίνεται πρωθυπουργός με αυτοδύναμη κυβέρνηση, είναι πολύ δύσκολο να παραχωρήσει εξουσίες θεσπίζοντας την απλή αναλογική.
Ποιός σήμερα, όταν έχει όλες τις εξουσίες στα χέρια του, καλεί άλλους σαν συνεταίρους;
Ασφαλώς κανείς, γι'αυτό και πέρασαν τόσα χρόνια μετά το 1974 και η απλή αναλογική παραμένει ζητούμενο, λαϊκό αίτημα που χρειάζεται θυσίες και αγώνες για να υλοποιηθεί.
Επιβάλλοντας τη θέσπιση της απλής αναλογικής, για κάθε είδους εκλογική διαδικασία και η αρχή της πλειοψηφίας, θα είναι το κριτήριο για την έκφραση της λαϊκής κυριαρχίας.
Κάθε κόμμα που πρεσβεύει ενισχυμένη ή κάθε παρόμοια αλχημεία θα βρίσκεται έξω από κάθε ιδέα συνεργασίας με την ΕΝΩΣΗ ΚΕΝΤΡΩΩΝ.
Στα πλαίσια αυτά και για όσο χρόνο τα κοινοβουλευτικά κόμματα υιοθετούν την ενισχυμένη αναλογική,
εμείς θα τα θεωρούμε κόμματα με φασίζουσες αρχές και κόμματα σφετερισμού της εξουσίας.
